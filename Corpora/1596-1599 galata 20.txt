



1 [1b-1] Mîrî esirlerden Batista’nın serbest bırakıldığı / 51
2 [1b-2] Nardo adlı esirin serbest bırakıldığı / 51
3 [1b-3] Borç ikrarı / 51
4 [1b-4] Abdi Bölükbaşı’nın vasiyeti uyarınca Cafer Bey’e on iki bin akçe 
teslim edildiği / 51
5 [1b-5] Ölen oğlunun mirasından annesine hissesinin verildiği / 51
6 [1b-6] Küçüğün ana para ve kârından doğan alacağının üçüncü 
kişice ödendiği / 51
7 [1b-7] Bölükbaşı’nın vasiyeti / 52
8 [2a-1] Yakub Kethüdâ Vakfı’nın, ölen Memi Bey’de alacağı olduğu / 52
9 [2a-2] Emine Hatun’un parasının bezzâzistan kethüdâsına emaneten verildiği / 52
10 [2a-3] Ali Reis’in karısının parasının kethüdâya emaneten verildiği / 52
11 [2a-4] Muhyiddin Efendi mahallesinde ölen Râbia’nın terekesinin satıldığı / 52
12 [2a-5] Mudârebe olarak verilen paranın tamamen geri alındığına dair / 53
13 [2a-6] Mudârebe olarak verilen paranın geri alındığı / 53
14 [2b-1] İki kardeşin tereke davasında sulh oldukları / 53
15 [2b-2, Arapça] Rahime adlı çocuğa vasî, vasîye de nâzır atandığı / 54
16 [2b-3, Arapça] Âişe Hatun’un ev satın aldığı / 54
17 [2b-4, Arapça] Rahime adlı çocuğa nafaka takdiri / 55
18 [2b-5, Arapça] Sâliha adlı çocuğa nafaka takdiri / 55
19 [3a-1, Arapça] Receb’in mirasçısının kardeşi olduğu / 55







20 [3a-2] İstiğlâl yoluyla satılan ev bedelini vakfa ödemeyen miras bırakanın 
terekesinden borcun ödendiği / 56

21 [3a-3] Hacı Memi’nin terekesinden Hacı Mustafa’nın alacağının ödendiği / 57
22 [3a-4] Hacı Memi’nin terekesinden Mehmed Çelebi’nin alacağının ödendiği / 57
23 [3b-1] Miras payının alındığı / 58
24 [3b-2] Yunus Bey’in hastalığı sebebiyle vasîlikten çekildiği / 58
25 [3b-3] Emtia bedelinin alındığı / 59
26 [3b-4, Arapça] Havva adlı çocuğa vasî atandığı / 59
27 [3b-5] Mehmed b. Nasuh’un terekesi / 60
28 [4a-1, Arapça] Ali adlı çocuğa vasî atandığı / 61
29 [4a-2, Arapça] Mehmed adlı çocuğa nafaka takdiri / 61
30 [4a-3, Arapça] Fâtıma adlı çocuğa vasî atandığı / 62
31 [4a-4, Arapça] Abdi Bey’in, el-Hâc Hüseyin eytâmına borcu olduğu / 62
32 [4a-5, Arapça] Emine bt. Yakub adlı çocuğa nafaka takdiri / 63
33 [4a-6] Vefat eden Abdurrahman’ın, Hamza’daki parasının kefil Ahmed Bey’den 
talep edildiği / 63
34 [4b-1, Arapça] Habibe bt. Abdullah’ın vasiyeti / 63
35 [4b-2] el-Hâc Memi b. Abdullah’ın muhallefâtı / 64
36 [4b-3, Arapça] Ahmed Çelebi b. Ali’nin Megril asıllı câriyesini âzat ettiği / 65
37 [4b-4, Arapça] Safiye Hatun’un ölen Fâtıma’nın kardeşi ve vârisi olduğu / 66
38 [5a-1, Arapça] Safiye Hatun’un mehir alacağı olduğu / 66
39 [5a-2, Arapça] Âişe Hatun bt. Mustafa’nın evini vakfettiği / 67
40 [5a-3] Tarla ve çayır mukātaasından alacağın sabit olduğu / 68
41 [5b-1] Vakıf dükkânın tasarruf hakkının devrinden dolayı alacağın 
sabit olduğu / 69
42 [5b-2, Arapça] Şem‘î Hatun’un mehir alacağı olduğu / 69
43 [5b-3] Mehmed b. Abdullah’ın Haydar Bölükbaşı’nın vârisi olduğu / 70
44 [5b-4, Arapça] Vasfıhan Hatun’un Mehmed Reis’i vekîl ettiği / 71
45 [5b-5] Fâtıma bt. Mehmed Çelebi’nin Derviş b. Hüseyin’i vekîl ettiği / 71
46 [6a-1, Arapça] Âişe Hatun’un ev satın aldığı / 71
47 [6a-2] Karamürsel tipi geminin müzâyede ile satıldığı / 72
48 [6a-3] Mahmud Reis b. Şaban’ın muhallefâtı / 73
49 [6b-1, Arapça] Rüstem Çelebi Vakfı’nın ödünç alacağının sabit olduğu / 74
50 [6b-2] Mahmud Bey’in muâmele-i şer‘iyyeden olan alacağını aldığı / 75







51 [6b-3] Abdi Bey b. Mahmud’un muhallefâtı / 75
52 [7a-1] Beytülmâle intikal eden bağın Keyvan b. Abdullah’a satıldığı / 79
53 [7a-2, Arapça] Kamer Hatun’un Rus asıllı câriyesini âzat ettiği / 79
54 [7a-3, Arapça] Kamer Hatun’un Rus asıllı câriyesini âzat ettiği / 80
55 [7b-1, Arapça] Memi Reis’in Frenk asıllı kölesini âzat ettiği / 80
56 [7b-2] Emaneten bırakılan eşyanın teslim alındığı / 81
57 [7b-3] Mahmud Bey’in, vasiyetlerinin tenfizi için Rıdvan Bey’i vasî atadığı / 81
58 [7b-4, Arapça] Mahmud Bey’in Gürcü asıllı câriyesini âzat ettiği / 82
59 [7b-5, Arapça] Osman’ın Ömer adlı oğluna borcu olduğu / 82
60 [7b-6, Arapça] Mahmud Bey’in Gürcü asıllı câriyesini âzat ettiği / 82
61 [8a-1, Arapça] Kamer Hatun’un Macar asıllı câriyesini tedbir 
yoluyla âzat ettiği / 83
62 [8a-2] Mustafa Ağa Vakfı’na ait dükkânın tasarruf hakkının devri / 83
63 [8a-3] Mahallenin avârız parasından ödünç verildiği / 84
64 [8a-4, Arapça] Fâtıma Hatun’un Rus asıllı câriyesini âzat ettiği / 85
65 [8a-5, Arapça] Bölükbaşı Yusuf’un Frenk asıllı kölesini âzat ettiği / 85
66 [8b-1] Ana bt. Ayasol adlı zimmiyenin muhallefâtı / 85
67 [8b-2] Mahmud Bey’in evlenmek üzere câriye satın aldığı / 86
68 [8b-3, Arapça] Mustafa Çelebi’nin Rus asıllı kölesini âzat ettiği / 87
69 [8b-4] Hasan Bey’in vakfettiği evdeki eşyaları âriyet olarak kullandığı / 87
70 [9a-1, Arapça] Fâtıma bt. Ali Reis adlı çocuğa nafaka takdir edildiği / 88
71 [9a-2] Mahmud Bey’in Abaza asıllı câriye ile evlendiği / 88
72 [9a-3] Mahmud Bey’in Abaza asıllı câriyesini hamile bıraktığı iddiası / 89
73 [9a-4, Arapça] Fâtıma bt. Abdullah’ın Kaytas Bey’i vekîl ettiği / 89
74 [9a-5] Mihri Hatun’un ev satın aldığı / 89
75 [9b-1, Arapça] Murad Bey’in kölesini sözleşmeli olarak âzat ettiği / 90
76 [9b-2, Arapça] Murad Bey’in Frenk asıllı câriyesini âzat ettiği / 91
77 [9b-3, Arapça] Mâhırâna bt. Abdullah’ın Kıbrıs asıllı kölesini âzat ettiği / 91
78 [9b-4, Arapça] Hasan Bey’in Rüstem Çelebi Vakfı’ndan ödünç aldığı / 91
79 [9b-5, Arapça] Osman’ın oğlu Ömer’e borcu olduğu / 92
80 [9b-6, Arapça] Âişe bt. Osman adlı çocuğa vasî atandığı / 92
81 [10a-1] Râbia Hatun bt. Mehmed’in muhallefâtı / 93
82 [10a-2, Arapça] Kurd Çelebi’nin Gürcü asıllı câriyesini âzat ettiği / 95







83 [10b-1] İbrahim Bey b. Hamza’nın evini ve yirmi bin akçesini vakfettiği / 96
84 [10b-2] Mirasçıların terekeyi kendi aralarında paylaştığı / 97
85 [11a-1] Râbia Hatun bt. Mehmed’in muhallefâtı / 98
86 [11a-2, Arapça] Alaca Hüseyin’in evinin yarı hissesini Fâtıma 
Hatun’a sattığı / 100
87 [11b-1, Arapça] Râbia Hatun’un hayır ve hasenat yapılmasını vasiyet ettiği / 101
88 [11b-2, Arapça] Râbia Hatun’un Rus asıllı câriyesini âzat ettiği / 101
89 [11b-3, Arapça] Râbia Hatun’un Rus asıllı câriyesini âzat ettiği / 102
90 [11b-4, Arapça] Fâtıma bt. Sefer’in ev satın aldığı / 102
91 [12a-1] Muhallefât / 103
92 [12a-2, Arapça] Hasan ve İsmihan adlı çocuklara vasî tayin edildiği / 104
93 [12a-3, Arapça] Abdurrahman, Hasan, İsmail ve Havva adlı çocuklara 
nâzır atandığı / 104
94 [12a-4, Arapça] Abdurrahman b. Mehmed adlı çocuğa vasî atandığı / 105
95 [12b-1, Arapça] İsmail ve Havva adlı çocuklara vasî atandığı / 105
96 [12b-2] Cerimo v. Yava adlı zimmînin muhallefâtı / 105
97 [12b-3] Ana bt. Anatol adlı zimmiyenin muhallefâtı / 106
98 [13a-1] Kime ait olduğu belli olmayan tereke / 109
99 [13a-1] Seydi Efendi’nin muhallefâtı / 110
100 [13a-2] Borca karşılık samur kürkün rehin verildiği / 112
101 [13b-1] Ahmed Bey’in muhallefâtı / 112
102 [13b-2, Arapça] Abdi b. Ahmed Bey adlı çocuğa nafaka takdir edildiği / 113
103 [13b-3, Arapça] Kamer Hatun’un Megril asıllı kölesini âzat ettiği / 113
104 [13b-4, Arapça] Abdi b. Ahmed Bey adlı çocuğa vasî atandığı / 114
105 [13b-5, Arapça] Abdi b. Ahmed Bey adlı çocuğa nafaka takdir edildiği / 114
106 [14a-1, Arapça] Nâzenin bt. Abdullah’ın Ahmed Bey’de ödünçten 
alacağı olduğu / 114
107 [14a-2] Abdi Çelebi b. Mehmed’in muhallefâtı / 115
108 [14a-3, Arapça] Mustafa ve Fâtıma adlı çocuklara nafaka takdir edildiği / 116
109 [14a-4, Arapça] Zeynebi Hatun’un miras payını ve mehrini aldığı / 116
110 [14a-5, Arapça] Âişe bt. Ahmed adlı çocuğa nafaka takdir edildiği / 117
111 [14b-1] Kamer Hatun’un muhallefâtı / 117
112 [15a-1] Abdülbâki ve Ümmi adlı çocuklara vasî atandığı / 122







113 [15a-2, Arapça] Mehmed b. Ahmed’in Mahmud Reis’te mudârebeden 
alacağı olduğu / 122

114 [15b-1] Pervane Bey b. Abdullah’ın muhallefâtı / 123
115 [15b-2, Arapça] Reis-i sultânî Ali Bey’in kölesini âzat ettiği / 124
116 [15b-3] Evin onarımından doğan alacak talebinin ispat edilemediği / 124
117 [16a-1] Mehir borcuna karşılık ev eşyasının takas edildiği / 125
118 [16a-2] Mehir alacağının sabit olduğu / 126
119 [16a-3] Evin Âişe Hatun’a ait olduğu / 126
120 [16b-1, Arapça] Seyyid Abdi Çavuş’un ödünçten alacağı olduğu / 127
121 [16b-2, Arapça] Abdülbâki, Halime, Ümmi ve Fâtıma adlı çocuklara 
vasî atandığı / 128
122 [16b-3, Arapça] Abdülbâki, Halime, Ümmi ve Fâtıma adlı çocuklara 
nafaka takdiri / 128
123 [16b-4, Arapça] Rahime Hatun’un mehir alacağı / 128
124 [16b-5, Arapça] Hâkimin Hasan Kethüdâ Vakfı’na mütevelli atadığı / 129
125 [17a-1, Arapça] Fâtıma bt. Ahmed’in vasiyeti / 129
126 [17a-2, Arapça] Abdi Bey’in el-Hâc Hüseyin’e ödünçten borcu olduğu / 130
127 [17a-3, Arapça] Hânî Hatun bt. Ali’nin kocası Pervane Bey’de ödünçten 
alacağı olduğu / 130
128 [17a-4] Gürcü asıllı câriyenin Rahime Hatun’a ait olduğu / 131
129 [17b-1, Arapça] İsmi ve Ümmühan adlı çocuklara nafaka takdir edildiği / 132
130 [17b-2, Arapça] Vasîler üzerine nâzır atandığı / 132
131 [17b-3, Arapça] Seydi b. Ahmed Bey adlı çocuğa nafaka takdir edildiği / 132
132 [17b-4, Arapça] Ahmed Bey’in Gürcü asıllı kölesini âzat ettiği / 133
133 [17b-5, Arapça] Davud Çelebi’nin vasiyeti / 133
134 [18a-1, Arapça] Davud Çelebi’nin vasiyeti / 134
135 [18a-2, Arapça] Davud Çelebi’nin Hasan Kethüdâ Vakfı’ndan ödünç aldığı / 134
136 [18a-3, Arapça] Davud Çelebi’nin vasiyeti / 135
137 [18a-4, Arapça] Davud Çelebi’nin vasiyeti / 135
138 [18a-5, Arapça] Mehmed Çelebi’nin Hasan Kethüdâ Vakfı’na 
mütevelli atandığı / 136
139 [18b-1, Arapça] Âişe Hatun’un ölen kocasında mehir alacağı olduğu / 136
140 [18b-2, Arapça] Mustafa ve Emine adlı çocuklara vasî atandığı / 137
141 [18b-3, Arapça] Âişe Hatun’un Mehmed b. Hızır Bey’i vekîl ettiği / 137







142 [18b-4, Arapça] Mustafa ve Emine adlı çocuklara nafaka takdir edildiği / 137
143 [18b-5, Arapça] Rahime Hatun’un, kocası Abdi Çelebi’de ödünçten 
alacağı olduğu / 138
144 [19a-1] Seyyid Mehmed’in muhallefâtı / 138
145 [19a-2, Arapça] Mehmed ve Halime adlı çocuklara takdir edilen 
nafakanın artırıldığı / 141
146 [19b-1, Arapça] Emine bt. Abdullah’a nafaka takdir edildiği / 141
147 [19b-2] Miras payının alındığı / 142
148 [19b-3] Borca karşılık rehin iddiasının reddi / 142
149 [20a-1] Yusuf b. Abdullah’ın muhallefâtı / 143
150 [20a-2] Mustafa Reis b. Yusuf’un muhallefâtı / 144
151 [20b-1, Arapça] Mehmed Bey b. Cafer Bey’in evini vakfettiği / 146
152 [20b-2, Arapça] Mehmed Bey b. Cafer Bey’in evini vakfettiği / 147
153 [21a-1] Eşya davasında sulh olunduğu / 148
154 [21a-2] Kumaş boyası bedelinden doğan uyuşmazlıkta sulh olunduğu / 148
155 [21a-3, Arapça] Bayram Reis’in kölesini sözleşmeli olarak âzat ettiği / 149
156 [21b-1, Arapça] Hasan Paşa’nın yıkılmaya yüz tutan evinin Behram 
Kethüdâ’ya satıldığı / 149
157 [21b-2] Ali Reis’in evinin Behram Kethüdâ’ya satıldığı / 150
158 [22a-1, Arapça] Memi Paşa’nın evini Behram Kethüdâ’ya sattığı / 151
159 [22a-2, Arapça] Şaban b. Abdullah’ın kölesini âzat ettiği / 152
160 [22a-3, Arapça] Hasan Kapudân’ın Rus asıllı kölesini âzat ettiği / 152
161 [22a-4, Arapça] Bayram Reis’in Rus asıllı kölesini âzat ettiği / 152
162 [22b-1] Pehlivan Reis b. Mustafa’nın muhallefâtı / 153
163 [23a-1, Arapça] Ramazan ve Âişe adlı çocuklara nafaka takdir edildiği / 155
164 [23a-2, Arapça] Mehmed Reis’in Rus asıllı kölesini âzat ettiği / 155
165 [23a-3, Arapça] Mehmed Reis’in Gürcü asıllı câriyesini âzat ettiği / 156
166 [23a-4] Miras payı üzerinde sulh olunduğu / 156
167 [23b-1] Behram Reis’in Rus asıllı kölesini sözleşmeli olarak âzat ettiği / 157
168 [23b-2] Haydar Paşa Evkāfı’nın Mahmud Bey adlı sipahide alacağı olduğu / 157
169 [23b-3, Arapça] Sâliha Hatun’un Ümmühan Hatun’u vekîl ettiği / 158
170 [23b-4] Mahmud Bey’in evinin borcuna karşılık Haydar Paşa 
Evkāfı’na satıldığı / 158







171 [24a-1, Arapça] Yasemin bt. Abdullah’ın Osman b. Mehmed’de ödünçten 
alacağı olduğu / 159

172 [24a-2] Halil b. Ahmed’in Osman b. Mehmed’de mal bedelinden 
alacağı olduğu / 159

173 [24a-3] Beytülmâle ait hissenin zaptedildiği / 160
174 [24a-4] Hüseyin Reis’in evdeki hissesini Haydar b. Abdullah’a sattığı / 160
175 [24a-5] Emine Hatun bt. Abdullah’ın muhallefâtı / 161
176 [24b-1] Gabin davasında sulh olunduğu / 162
177 [24b-2, Arapça] Sefer Ağa b. Abdürrefî‘in evini ve bağını vakfettiği / 163
178 [25a-1, Arapça] Havva Hatun’un Gürcü asıllı câriyesini âzat ettiği / 165
179 [25a-2, Arapça] Sultanşah’ın, ölen Emine adlı çocuğun amcası ve 
vârisi olduğu / 165
180 [25a-3] İbrahim Reis b. Mehmed’in muhallefâtı / 166
181 [25b-1] Ümmi Hatun’un muhallefâtı / 167
182 [25b-2, Arapça] Midillili Ali Bey’in evini vakfettiği / 169
183 [26a-1] Emine bt. Abdi’nin muhallefâtı / 169
184 [26a-2] Câriyenin hibe edilmediği / 170
185 [26b-1, Arapça] Sâliha bt. Mustafa adlı kadının, kocası Mehmed Çelebi’yi 
vekîl ettiği / 171
186 [26b-2, Arapça] Cemile Hatun’un oğlunda ödünçten alacağı olduğu / 172
187 [26b-3] Emine bt. Mustafa’nın muhallefâtı / 172
188 [27a-1] Mustafa Çelebi b. Yusuf’un muhallefâtı / 174
189 [27b-1, Arapça] Safiye bt. Mustafa Çelebi adlı çocuğa nafaka takdir edildiği / 176
190 [27b-2, Arapça] Âişe Hatun’un evini vakfettiği / 176
191 [27b-3, Arapça] Zâhide Hatun’un Gürcü asıllı câriyesini sözleşmeli olarak 

âzat ettiği / 177
192 [27b-4, Arapça] Bekir ve İbrahim adlı çocuklara nafaka takdir edildiği / 177
193 [28a-1] Zamâne bt. Abdullah’ın muhallefâtı / 178
194 [28a-2, Arapça] Tabip Mehmed Bey’in Frenk asıllı kölesini âzat ettiği / 179
195 [28a-3, Arapça] Zeyni Hatun’un Gürcü asıllı câriyesini âzat ettiği / 180
196 [28a-4, Arapça] Mehmed b. Mustafa adlı çocuğa vasî atandığı / 180
197 [28b-1] Ev ve bozahânenin satıldığı / 180
198 [28b-2, Arapça] el-Hâc Cafer ve kardeşi Haydar Bey’in, Ali Bey’in amcazâdeleri 
ve vârisi oldukları / 181







199 [29a-1, Arapça] Mehmed b. Mustafa adlı çocuğun Süleyman b. Hayreddin’in 
yeğeni ve vârisi olduğu / 182

200 [29a-2] Süleyman b. Hayreddin’in muhallefâtı / 183
201 [29a-3, Arapça] Şaban Reis’in ölen Mahmud’da mudârebeden 
alacağı olduğu / 184
202 [29b-1] Mihri Hatun’un evini Yakub Kethüdâ Evkāfı’na istiğlâl 
yoluyla sattığı / 185
203 [29b-2, Arapça] Rahime bt. Mehmed Reis adlı çocuğa vasî atandığı / 185
204 [29b-3] Mîrî esirlerden Frenk asıllı İstefani’nin âzat edildiği / 185
205 [30a-1, Arapça] el-Hâc Musa’nın Kıbrıs asıllı kölesini vasiyet 
yoluyla âzat ettiği / 186
206 [30a-2] Mehmed b. Mehmed’in muhallefâtı / 186
207 [30b-1, Arapça] Âişe bt. Yusuf adlı çocuğa vasî atandığı / 188
208 [30b-2] Mushaf-ı şerîf davasında sulh olunduğu / 189
209 [30b-3, Arapça] Muhsine Hatun’un vekâlet verdiği / 189
210 [30b-4, Arapça] Beytülmâle intikal eden bahçenin müzâyede ile Fâtıma 
Hatun’a satıldığı / 189
211 [31a-1] Miras payının alındığı / 190
212 [31b-1] Nafaka bedelinin alındığı / 191
213 [31b-2] Fâtıma bt. Ali’nin muhallefâtı / 192
214 [32a-1] Kamer Hatun’un evdeki hissesinin tespiti / 193
215 [32a-2, Arapça] el-Hâc Musa b. İshak’ın altı kölesini âzat ettiği / 194
216 [32b-1, Arapça] Cafer Bey’in Frenk asıllı câriyesini âzat ettiği / 194
217 [32b-2] Ali b. Abdullah’ın muhallefâtı / 194
218 [32b-3] Mirasın taksimi / 196
219 [33a-1, Arapça] Kamer Hatun’un vasiyeti / 197
220 [33a-2] Kamer bt. Abdullah’ın muhallefâtı / 197
221 [33b-1] Vakıf lehdarlarının beyanı / 198
222 [33b-2, Arapça] Âişe bt. Mehmed’in Rus asıllı câriyesini âzat ettiği / 199
223 [34a-1, Arapça] Kamer Hatun’un Rus asıllı câriyesini âzat ettiği / 200
224 [34a-2, Arapça] Vasfi bt. Turgud adlı çocuğa nafaka takdir edildiği / 200
225 [34a-3, Arapça] Reis-i sultânî Hasan Çelebi’nin evini vakfettiği / 200
226 [34a-4, Arapça] Efendisinden çocuk doğuran Rus asıllı câriyenin hürriyetini 
kazandığı (ümmüveled) / 201







227 [34b-1] İsmihan Hatun bt. İlyas’ın muhallefâtı / 202
228 [35a-1, Arapça] Efendisinden çocuk doğuran Rus asıllı câriyenin hürriyetini 
kazandığı (ümmüveled) / 206
229 [35a-2] el-Hâc Süleyman b. Gazi’nin muhallefâtı / 206
230 [35b-1, Arapça] el-Hâc Süleyman’ın Rus asıllı câriyesini 
vasiyetle âzat ettiği / 208
231 [35b-2, Arapça] İsmihan Hatun’un vasiyeti / 208
232 [36a-1] Fahri Hatun’un muhallefâtı / 209
233 [36a-2, Arapça] Fahri Hatun’un vasiyetinin tenfizine Mehmed 
Bey’in atandığı / 210
234 [36a-3] Fahri Hatun’un vasiyetinin hukuka aykırı şekilde tenfiz edildiği / 211
235 [36b-1, Arapça] Fâtıma bt. el-Hâc Süleyman adlı çocuğa vasî atandığı / 211
236 [36b-2, Arapça] el-Hâc Süleyman’ın üç kölesini vasiyet yoluyla âzat ettiği / 212
237 [37a-1, Arapça] İsmihan Hatun’un Gürcü asıllı câriyesini vasiyet 
yoluyla âzat ettiği / 212
238 [37a-2, Arapça] Fâtıma bt. el-Hâc Süleyman adlı çocuğa nafaka takdir 
edildiği / 213
239 [37a-3, Arapça] Süleyman b. Gökçe’nin evini vakfettiği / 213
240 [37b-1, Arapça] Râziye bt. Edhem ile Yusuf Bey’in evlendiği / 214
241 [37b-2] Çocuğun yetişkinliğinde vasîsi ve nâzırı ile haklaşıp sulh olduğu / 215
242 [38a-1, Arapça] İshak Ağa’nın Frenk asıllı kölesini âzat ettiği / 216
243 [38a-2, Arapça] İshak Ağa’nın Engürüs asıllı kölesini âzat ettiği / 216
244 [38a-3, Arapça] Mustafa b. Ali adlı çocuğa babasının vasî 
atadığının ortaya çıktığı / 217
245 [38b-1] Terekenin rıza ile taksim olunduğu / 217
246 [38b-2, Arapça] Mahmud b. Mehmed’in vasî üzerine nâzır atandığı / 218
247 [38b-3, Arapça] Mehmed ve İsmihan adlı çocuklara vasî ve nâzır atandığı / 218
248 [38b-4, Arapça] Mustafa Reis’in Bekir b. Sinan’a ödünçten borcu olduğu / 218
249 [39a-1, Arapça] Mehmed b. Ahmed adlı çocuğa nafaka takdir edildiği / 219
250 [39a-2, Arapça] Kadı Veli Efendi’nin Bayram’da ödünçten alacağı olduğu / 219
251 [39a-3, Arapça] Kadı Veli Efendi’nin Bayram’ın kardeşi ve vârisi olduğu / 220
252 [39a-4, Arapça] Mehmed b. Hasan’ın evini bey‘ bi’l-vefâ yoluyla 
karısına sattığı / 220
253 [39b-1] Bevvâb Bayram’ın muhallefâtı / 221
254 [39b-2, Arapça] Bayram’ın câriyesini kızı Âişe’ye bağışladığı / 221







255 [39b-3, Arapça] Murad Bey’in Frenk asıllı kölesini sözleşmeli olarak 
âzat ettiği / 222

256 [39b-4] Âişe bt. Abdullah’ın muhallefâtı / 222
257 [40a-1, Arapça] Mehmed b. Şeyh Yunus adlı çocuğa vasî atandığı / 222
258 [40a-2] Mustafa Reis b. Ali’nin muhallefâtı / 223
259 [40a-3, Arapça] Meryem bt. Hasan’ın mehir alacağı olduğu / 224
260 [40a-4] el-Hâc Himmet’in borcunu ödediği / 224
261 [40b-1, Arapça] Meryem bt. Hasan’ın kocasında mehir alacağı olduğu / 225
262 [40b-2, Arapça] Davud Çavuş’un beş kölesini âzat ettiği / 225
263 [40b-3, Arapça] Sefer Kethüdâ’nın Kıbrıs asıllı câriyesini âzat ettiği / 226
264 [40b-4, Arapça] Şehzâde Hatun’un Rus asıllı câriyesini âzat ettiği / 226
265 [41a-1] Râziye Hatun’un miras payını aldığı / 227
266 [41a-2, Arapça] Ali ve İsmihan adlı çocukların Mustafa b. Halil’de ödünçten 
alacakları olduğu / 227
267 [41a-3, Arapça] Mehmed Ağa’nın Mustafa b. Halil’de ödünçten 
alacağı olduğu / 228
268 [41a-4, Arapça] Mehmed Ağa’nın Mustafa b. Halil’de alacağı olduğu / 228
269 [41b-1, Arapça] Ayni bt. İlyas’ın ev bedelinden Mustafa b. Halil’de 
alacağı olduğu / 229
270 [41b-2, Arapça] İbrahim b. Behram’ın Mahmud’da mudârebeden 
alacağı olduğu / 229
271 [41b-3, Arapça] Mehmed Ağa b. Kurd’un Mustafa b. Halil’in muhallefâtı 
dahilindeki evini satın aldığı / 230
272 [42a-1] Mehmed’in miras ihtilâfında Osman Bey ile sulh olduğu / 230
273 [42a-2, Arapça] Abdülbâki Efendi’nin kassâmlık hizmetine başladığı / 231
274 [42a-3, Arapça] Emine bt. Mahmud Reis adlı çocuğa nafaka takdiri / 231
275 [42a-4, Arapça] Mustafa Reis’in Gürcü asıllı câriyesini âzat ettiği / 232
276 [42a-5, Arapça] Cenâne Hatun’un miras payını alması için Murad 
Bey’i vekîl ettiği / 232
277 [42a-6, Arapça] İsmi bt. Cafer adlı çocuğa vasî atandığı / 232
278 [42b-1, Arapça] Mustafa Bey’in Rus asıllı kölesini âzat ettiği / 233
279 [42b-2, Arapça] Memi Reis’in Boğdan asıllı kölesini sözleşmeli 
olarak âzat ettiği / 233
280 [42b-3] Fahri Hatun ile Kademî’nin miras hususunda Fâtıma’yı 
ibrâ ettikleri / 234







281 [42b-4] Fâtıma’nın miras hususunda Fahri Hatun ve Kademî’yi ibrâ ettiği / 234
282 [42b-5] Terekedeki evin diğer mirasçılar tarafından Fâtıma’ya 
hibe edildiği / 235
283 [43a-1] Cafer Reis b. Abdullah’ın muhallefâtı / 236
284 [43a-2, Arapça] Mehmed b. Mustafa adlı çocuğa vasî atandığı / 237
285 [43a-3, Arapça] Ferruh Ağa’nın Macar asıllı câriyesini âzat ettiği / 238
286 [43b-1, Arapça] Kasım Beşe’nin Gürcü asıllı câriyesini âzat ettiği / 238
287 [43b-2, Arapça] Mustafa b. Hasan adlı çocuğa nafaka takdir edildiği / 238
288 [43b-3, Arapça] Emine bt. Mehmed Reis adlı çocuğun malları üzerine 
nâzır atandığı / 239
289 [43b-4, Arapça] Ali Çavuş’un Boğdan asıllı kölesini sözleşmeli 
olarak âzat ettiği / 239
290 [43b-5] Ancelo Korso adlı mîrî esirin serbest bırakıldığı / 240
291 [44a-1] Ancelo v. Korso adlı mîrî esirin eline serbest bırakıldığına dair 
belge verildiği / 240
292 [44a-2, Arapça] Hüseyin Beşe’nin Yusuf Bey’in kardeşi ve vârisi olduğu / 241
293 [44a-3] Âişe Hatun’a yemin teklif olunduğu / 241
294 [44a-4] el-Hâc Himmet ve el-Hâc Ahmed’in, miras anlaşmazlığında Fâtıma 
bt. Abdullah’ın zimmetini ibrâ ettiği / 242
295 [44b-1, Arapça] Emine bt. Mahmud Reis adlı çocuğa vasî atandığı / 242
296 [44b-2] Fâtıma Hatun’un el-Hâc Himmet ve el-Hâc Ahmed adlı kardeşlerin 
zimmetlerini ibrâ ettiği / 243
297 [44b-3] Câriyenin Fâtıma Hatun’un mülkü olduğu / 244
298 [44b-4, Arapça] Abdi b. Bereket’in İlyas Reis’in mirasçısı olduğu / 245
299 [45a-1, Arapça] Murad Bey’in Habeş asıllı kölesini âzat ettiği / 245
300 [45a-2] Evin Mustafa ve Rahime’ye ait olduğu / 246
301 [45a-3] Miras payının teslim edildiği / 247
302 [45b-1] Mahmud Reis b. Şaban’ın muhallefâtı / 248
303 [45b-2] Kamil Efendi’nin beytülmâlden alacağını tahsil edip ibrâ ettiği / 248
304 [45b-3, Arapça] Rahime bt. Yahya adlı çocuğa vasî atandığı / 249
305 [45b-4] Hasan b. Yahya’nın muhallefâtı / 249
306 [46a-1] Mahmud Reis b. Şaban’ın muhallefâtı / 250
307 [46a-2] Mahmud Reis b. Şaban’ın borçlarının ödendiği / 252
308 [46a-3, Arapça] Emine bt. Mahmud Reis adlı çocuğa atanan 
vasînin değiştirildiği / 253







309 [46b] Kirâmî Mehmed döneminde tutulmuş olan siciller / 254
310 [46b-1, Arapça] Hasan Reis’in Bosna asıllı kölesini âzat ettiği / 254
311 [46b-2] Hasan Reis’in Gürcü asıllı kölesini âzat ettiği / 254
312 [46b-3, Arapça] Bayram Kethüdâ’nın Çerkez asıllı câriyesini âzat ettiği / 255
313 [46b-4] Mehmed b. Abdullah’ın muhallefâtı / 255
314 [46b-5, Arapça] Ramazan ve Âişe adlı çocuklara vasî atandığı / 256
315 [47a-1] Fâtıma bt. Süleyman’ın muhallefâtı / 256
316 [47a-2, Arapça] Zamâne Hatun’un Rus asıllı câriyesini âzat ettiği / 258
317 [47a-3] Vasînin vekîl atadığı / 258
318 [47a-4] Efrenciko v. Panseliye’ye ıtâknâme verildiği / 259
319 [47b-1] Mehmed b. Ahmed’in Mahmud Reis’te mudârebeden 
alacağı olduğu / 259
320 [47b-2] Mudârebeden kaynaklanan alacak hakkına delil gösterilen 
hüccetin doğru olduğu / 260
321 [47b-3, Arapça] Mehmed Bey Vakfı’nın Mahmud Halife’de alacağı olduğu / 260
322 [47b-4, Arapça] Keyvan Reis’in Eflak asıllı kölesini sözleşmeli olarak 

âzat ettiği / 261
323 [47b-5, Arapça] Keyvan Reis’in Eflak asıllı kölesini sözleşmeli olarak 

âzat ettiği / 262
324 [48a-1, Arapça] Ali Çelebi’nin Ahmed Çavuş’un vasiyy-i muhtârı olduğu / 262
325 [48a-2, Arapça] Hayri bt. Ali Bey adlı çocuğa annesinin vasî atandığı / 263
326 [48a-3] Yeni vasînin eski vasîyi ibrâ ettiği / 263
327 [48a-4, Arapça] Mehmed Bey Vakfı’nın Mahmud Halife’de alacağı olduğu / 264
328 [48a-5, Arapça] Derviş Efendi’nin Frenk asıllı câriyesini âzat ettiği / 264
329 [48b-1] Ahmed Beşe’nin dükkânının el-Hâc Murad’a satıldığı / 265
330 [48b-2] Odabaşı Mehmed Beşe’nin vârislere mallarını verdiği / 265
331 [48b-3] Bina ve ağaçların Mustafa’ya ait olduğu / 266
332 [49a-1, Arapça] Mustafa Bey’in velâ yoluyla Cafer Bey’in mirasçısı olduğu / 267
333 [49a-2] Mahmud Halife’nin bağının borçları için satıldığı / 268
334 [49a-3] Müezzin Mahmud b. Şehsüvar’ın muhallefâtı / 268
335 [49a-4, Arapça] Osman, Ali, Âişe ve Rahime adlı çocuklara vasî atandığı / 269
336 [49b-1, Arapça] Osman, Ali, Âişe ve Rahime adlı çocukların vasîleri 
üzerine nâzır atandığı / 270
337 [49b-2] Mustafa Bey’in Ahmed Çavuş’ta alacağı olduğu / 270







338 [49b-3] Canfeda Hatun’un, kızına ait miras payını Piyâle Bey’den 
teslim aldığı / 271

339 [49b-4] Kızına vasî olan Canfeda Hatun’un önceki vasîyi ibrâ ettiği / 272
340 [49b-5] Hümâ Hatun’un ödünçten kaynaklanan borcunu Mahmud 
Reis’e ödediği / 272
341 [50a-1] Hasan b. Abdullah’ın muhallefâtı / 273
342 [50a-2, Arapça] Sâkine Hatun’un Rus asıllı câriyesini vasiyet 
yoluyla âzat ettiği / 274
343 [50a-3, Arapça] Hasan Reis’in Şaban b. Sevindik’i vasî seçtiği / 274
344 [50a-4, Arapça] Ali, Âişe ve Rahime adlı çocuklara nafaka takdir edildiği / 275
345 [50b-1, Arapça] Âişe Hatun’un Mahmud Halife’de ödünçten 
alacağı olduğu / 275
346 [50b-2, Arapça] Ömer b. Mehmed’in Mahmud Halife’de alacağı olduğu / 276
347 [50b-3, Arapça] Mahmud Halife’nin evinin borcu nedeniyle karısı Mihman 
Hatun’a satıldığı / 276
348 [50b-4, Arapça] Firuz Reis’in el-Hâc Abdülmâcid’in kardeşi 
ve vârisi olduğu / 277
349 [51a-1] Hümâ bt. Abdullah adlı câriyenin Sâkine Hatun’a ait olduğu / 278
350 [51a-2] Mehmed b. Ahmed’in mudârebeden dolayı Mahmud Reis’te 
alacağı olduğu / 278
351 [51a-3, Arapça] Ömer ve Âişe adlı çocuklara vasî atandığı / 279
352 [51a-4, Arapça] Mehmed Çelebi’nin Gürcü asıllı câriyesini âzat ettiği / 280
353 [51b-1] Mehmed b. Ali’nin Rus asıllı kölesini âzat ettiği / 280
354 [51b-2, Arapça] Huri bt. Abdullah adlı vasînin ölümünden sonra zimmetinde 
yetimin parası kaldığı / 280
355 [51b-3, Arapça] Huri bt. Abdullah’ın evinin borcundan dolayı satıldığı / 281
356 [51b-4, Arapça] Ali Reis’in Frenk asıllı kölesini âzat ettiği / 281
357 [51b-5] Ali Reis’in Frenk asıllı kölesini âzat ettiği / 282
358 [51b-6, Arapça] İsmi bt. Mehmed adlı çocuğa nafaka takdir edildiği / 282
359 [52a-1] Mudârebeden kaynaklanan borcun ödendiği / 282
360 [52a-2] Cafer Bey b. Abdullah’ın muhallefâtı / 283
361 [52a-3] Bosna asıllı Mihal v. İzladi adlı kölenin serbest bırakıldığı / 284
362 [52a-4] Frenk asıllı Bartelemo v. Bastiyan adlı kölenin serbest bırakıldığı / 285
363 [52b-1] Mükâtebe bedeli üzerinde sulh olunduğu / 285







364 [52b-2, Arapça] Mehmed Reis’in Rus asıllı kölesini sözleşmeli 
olarak âzat ettiği / 286

365 [52b-3] Hasan Reis’in kölesini sözleşmeli olarak âzat ettiği / 286
366 [52b-4] Ölen kimsenin terekesindeki beytülmâl payının alındığı / 287
367 [53a-1] Miras payının alındığı / 288
368 [53a-2] Miras taksiminde sulh olunduğu / 288
369 [53a-3] Trablus Beylerbeyi Mehmed Paşa’nın kölesini âzat ettiği / 289
370 [53b-1] Ali b. Abdullah’ın muhallefâtı / 290
371 [53b-2, Arapça] Ümmühani bt. Ali adlı çocuğa vasî atandığı / 291
372 [53b-3, Arapça] Benalo v. Melaso’nun Ali b. Abdullah’ta ödünçten 
alacağı olduğu / 292
373 [53b-4, Arapça] Murad b. Abdullah’ın ortaklıktan dolayı Ali b. Abdullah’ta 
alacağı olduğu / 292
374 [54a-1, Arapça] Sâliha Hatun’un Ali b. Abdullah’ta mehir alacağı olduğu / 293
375 [54a-2] Sefer Bey’in Macar asıllı iki câriyesini vasiyet yoluyla âzat ettiği / 293
376 [54a-3] Mehmed Bey’in Ali b. Abdullah’ta ödünçten alacağı olduğu / 294
377 [54b-1]On dört kovan bal satışıyla ilgili iptal edilen kayıt / 295
378 [54b-2, Arapça] Ayni Hatun’un Gürcü asıllı câriyesini âzat ettiği / 296
379 [54b-3, Arapça] İbrahim Reis’in Eflak asıllı câriyesini âzat ettiği / 296
380 [54b-4] Gemi satışı / 297
381 [55a-1, Arapça] Hüsam Reis’in câriye bedelinden Mustafa Reis’te 
alacağı olduğu / 297
382 [55a-2, Arapça] Hümâ Hatun’un kocası Mustafa Reis’te ödünçten 
alacağı olduğu / 298
383 [55a-3] Mustafa Reis’in evini oğulluğu Bayram Reis’e sattığı / 298
384 [55b-1] Mustafa Reis’in vârislerinin miras ihtilâfında sulh oldukları / 299
385 [55b-2] Hümâ bt. Cafer’in kocası Mustafa Reis’te mehir alacağı olduğu / 300
386 [55b-3] Mustafa Reis’in evini oğulluğu Bayram Reis’e sattığı / 301
387 [56a-1] Cafer Bey’in kurduğu vakıftan fakirliği sebebiyle döndüğü / 301
388 [56a-2] Subaşı Hızır’ın Ali Bey’e olan borcunu ödediği / 302
389 [56a-3] Mehmed b. Pervane’nin muhallefâtı / 303
390 [56b-1] Subaşı Hızır’ın Ali Bey’e borcu olduğu / 304
391 [56b-2] Subaşı Hızır’ın Ali Bey’e borcu olduğu ve Ali Bey’in boğularak 
öldüğünün şahitlerce ifade edildiği / 305







392 [57a-1, Arapça] Belkıs bt. Hasan Reis adlı çocuğa vasî atandığı / 305
393 [57a-2] Fâtıma bt. Hasan Reis adlı çocuğa vasî atandığı / 306
394 [57a-3] Öldürülen Cebeci Hasan Reis’in gemisinin satıldığı / 306
395 [57b] Bu sicildeki kayıtların Galata ve Havâss-ı Kostantiniyye askerî kassâmı 
Hüseyin b. Mehmed tarafından görüldüğü / 307
396 [57b-1, Arapça] Emine bt. Hasan’ın Ermeni asıllı câriyesini âzat ettiği / 307
397 [57b-2, Arapça] Haydar Reis’in Gürcü asıllı kölesini âzat ettiği / 308
398 [57b-3, Arapça] Fâtıma bt. Hasan Reis adlı çocuğun mallarına 
nâzır atandığı / 308
399 [57b-4, Arapça] Durmuş b. Osman adlı yetimin malları üzerine 
nâzır atandığı / 308
400 [58a-1, Arapça] Fâtıma bt. Hasan Reis adlı çocuğa nafaka takdir edildiği / 309
401 [58a-2, Arapça] Canfeda bt. Abdullah’ın kocası Hasan Reis’te mehir alacağı 
olduğu / 309
402 [58a-3] Hasan Reis b. Abdullah’ın muhallefâtı / 310
403 [58a-4, Arapça] Mustafa b. Ahmed Reis adlı çocuğa nafaka takdir edildiği / 311
404 [58b-1, Arapça] Canfeda bt. Abdullah’ın Hasan Reis’te elli beş altın 
alacağı olduğu / 311
405 [58b-2] Havva bt. Yahya Beşe adlı çocuğun eski ve yeni vasîlerinin bal satışı 
davasında sulh oldukları / 312
406 [58b-3] Havva bt. Yahya Beşe adlı çocuğun eski ve yeni vasîlerinin bal satışı 
davasında sulh oldukları / 313
407 [59a-1] Havva bt. Yahya Beşe adlı çocuğun vasîsinin bal satışı davasında 
Mustafa Beşe ile sulh olduğu / 313
408 [59a-2, Arapça] el-Hâc Mehmed’in Hasan Reis’te ödünçten alacağı olduğu / 314
409 [59a-3] Canfeda Hatun’un terekeden mal saklamadığına dair yemin ettiği / 314
410 [59b-1] Râziye bt. Abdullah’ın muhallefâtı / 315
411 [59b-2, Arapça] Mustafa b. Kasım adlı çocuğa vasî atandığı / 316
412 [59b-3] Hüseyin Bey’in peynir satın almak için Perviz Bey’e yetmiş 
bin akçe verdiği / 317
413 [60a-1] Canfeda Hatun’un terekeden mal saklamadığına yemin ettiği / 317
414 [60a-2, Arapça] Mehmed Bey’in İspanyol asıllı kölesini âzat ettiği / 318
415 [60a-3, Arapça] Mehmed Bey’in zimmî kölesini âzat ettiği / 318
416 [60a-4] Yasemin bt. Abdullah’ın muhallefâtı / 319
417 [60b-1] Osman Çelebi’nin muhallefâtı / 320







418 [60b-2, Arapça] el-Hâc Memi Reis’in câriyesini vasiyet yoluyla âzat ettiği / 322
419 [61a-1] Üç esirin Hasan Paşa’dan satın alındığı / 322
420 [61a-2] Mustafa b. Ahmed’in Hüseyin Bey’de ödünçten alacağı olduğu / 323
421 [61a-3] Âmine bt. Resul’ün Hüseyin Bey’deki alacağını tahsil ettiği / 323
422 [61b-1] Âmine bt. Resul’ün Hüseyin Bey’deki alacağını tahsil ettiği / 324
423 [61b-2] Mustafa b. Ahmed’in ödünç verdiği miktarı aldığı / 325
424 [61b-3] İptal edilen hüccet / 325
425 [61b-4] Esirin vasî tarafından satın alındığı / 326
426 [62a-1, Arapça] Şeref b. Abdullah’ın evini vakfettiği / 326
427 [62a-2] Ölen küçüğün annesi ile vasîsi arasındaki dava ile 
ilgili noksan kayıt / 327
428 [62a-3] Beytülmâle kalan tereke payının Âişe Hatun’dan alındığı / 328
429 [62b-1, Arapça] Fâtıma Hatun bt. Erdoğdu’nun para vakfı tesis ettiği / 328
430 [63a-1] el-Hâc Nurullah b. Hüseyin’in evini vakfettiği / 330
431 [63b-1, Arapça] Hatice Hatun bt. Nurullah’ın evini vakfettiği / 332
432 [63b-2] Mustafa Çelebi’nin miras ihtilâfında Emine bt. Mehmed 
ile sulh olduğu / 334
433 [64a-1] Şahhuban bt. Hasan’ın evini kocası Seyyid Ali’ye satıp 
bedelini aldığı / 334
434 [64a-2, Arapça] Ömer, Osman ve Âmine adlı çocuklara vasî atandığı / 335
435 [64a-3] Yetimin nâzırı ile vasîsinin hesap üzerinde anlaştıkları / 335
436 [64b-1, Arapça] Râziye Hatun’un mehir alacağı olduğu / 336
437 [64b-2] Hüseyin Bey’in Perviz Bey’den peynir satın aldığı ve kalan 
alacağı olmadığı / 337
438 [64b-3, Arapça] Ahmed Reis’in ödünçten Haydar b. Abdullah’ta 
alacağı olduğu / 338
439 [65a-1, Arapça] Sâkine Hatun bt. el-Hâc Pîrî’nin evini vakfettiği / 338
440 [65a-2] Mehmed b. Pervane’nin muhallefâtı / 339
441 [65b-1, Arapça] Mahmud ve Ahmed’in Habibe’nin vârisleri olduğu 
yönündeki şehâdet / 340
442 [65b-2] Habibe Hatun’un sağlığında torununa ve câriyelerine bağış yaptığı / 341
443 [66a-1] Âlime bt. Mustafa’nın askerî olduğu ve muhallefâtının askerî kassâm 
tarafından taksim edilmesi gerektiği / 342
444 [66a-2] Âlime Hatun bt. Mustafa’nın muhallefâtı / 343
445 [66b-1, Arapça] Mehmed b. Ali’nin Eflak asıllı câriyesini âzat ettiği / 345







446 [66b-2, Arapça] Âişe bt. Gazi Bey’in Frenk asıllı kölesini sözleşmeli 
olarak âzat ettiği / 345

447 [66b-3] Vasî Ali Kethüdâ’nın ibrâ edildiği / 345
448 [67a-1, Arapça] Hasan Reis’in Macar asıllı kölesini âzat ettiği / 346
449 [67a-2, Arapça] Süleyman b. Abdullah’ın Gürcü asıllı kölesini âzat ettiği / 347
450 [67a-3] Râziye Hatun’un bulûğa erdiği ve reşid olduğu / 347
451 [67b-1] Fâtıma bt. Hüsam’ın câriyesini âzat ettiği / 348
452 [67b-2, Arapça] Bâkıye bt. Hasan Reis’in ve Âişe bt. Ali’nin öldürülen Hasan 
Reis’in vârisleri olduğu / 348
453 [67b-3] Bileziğin Âmine bt. Resul’e ait olduğu / 349
454 [68a-1] Durmuş Çelebi adlı çocuğun malları / 350
455 [68a-2] Miras payının alındığı / 351
456 [68b-1] Haydar b. Abdullah’ın muhallefâtı / 352
457 [68b-2] Murad b. Abdullah’ın muhallefâtı / 353
458 [69a-1, Arapça] Bâkıye bt. Hasan Reis adlı çocuğa nafaka takdir edildiği / 354
459 [69a-2] Öldürülen Hasan Reis b. Abdullah’ın muhallefâtı / 354
460 [69b-1] Hüseyin Bey b. Abdullah’ın muhallefâtı / 355
461 [69b-2, Arapça] Pîrî b. Ömer Bey adlı çocuğa nafaka takdir edildiği / 357
462 [70a-1, Arapça] el-Hâc Murad’ın Rus asıllı câriyesini âzat ettiği / 357
463 [70a-2, Arapça] Ali Reis’in Frenk asıllı kölesini âzat ettiği / 358
464 [70a-3] Bekir b. Abdullah’ın muhallefâttan eşya almadığı / 358
465 [70a-4] Kadı Cafer’in yerine Derviş Mehmed Çelebi’nin göreve başladığı / 359
466 [70a-5, Arapça] Ahmed Bey’in zenci kölesini âzat ettiği / 359
467 [70b-1, Arapça] Ahmed Reis’in Megril asıllı kölesini mükâtebe 
yoluyla âzat ettiği / 359
468 [70b-2] Ölen kadının kocası Mahmud’un vasî Bekir’i ibrâ ettiği / 360
469 [70b-3] Elçi Françesko Savarin’in Frenk asıllı câriyesini âzat ettiği / 360
470 [70b-4] Vakıf parasının mütevellinin mirasçısından tahsil edildiği / 361
471 [71a] Bu sicildeki askerî davaların kassâm-ı askerî Abdülhâdî b. Mehmed 
tarafından yazıldığı / 361
472 [71a-1] Beytülmâle intikal eden terekenin yarısının beytülmâlce alındığı / 362
473 [71a-2, Arapça] İbrahim Paşa’nın Frenk asıllı kölesini âzat ettiği / 362
474 [71a-3, Arapça] Halil b. Mehmed’in, gemisindeki hizmetinden dolayı Hasan 
Reis’te alacağı kaldığı / 362







475 [71b-1, Arapça] Meryem bt. Abdullah’ın Gürcü asıllı kölesini âzat ettiği / 363
476 [71b-2, Arapça] Kâtib Mehmed’in Macar asıllı câriyesini âzat ettiği / 364
477 [71b-3, Arapça] Mehlika bt. Abdullah’ın Rus asıllı câriyesini âzat ettiği / 364
478 [71b-4, Arapça] Müteveffa Hasan’ın Gürcü asıllı kölesini âzat 
etmiş olduğu / 365
479 [71b-5, Arapça] Mustafa ve Âişe adlı çocuklara vasî atandığı / 365
480 [72a-1] Mehmed Çelebi b. el-Hâc Ali’nin muhallefâtı / 365
481 [72b-1] Emine Hatun bt. Abdullah’ın muhallefâtı / 368
482 [72b-2] Kâtib Mustafa Ağa’nın muhallefâtı / 370
483 [73a-1] Mehmed Çavuş b. Şucâ’ın muhallefâtı / 371
484 [73a-2] Mustafa b. Abdullah’ın muhallefâtı / 373
485 [73b-1] Kimlerin askerî olduğunu gösteren emr-i hümâyun sureti / 374
486 [74a-1, Arapça] Anton v. Marino’nun câriyesini âzat ettiği / 375
487 [74a-2, Arapça] Akıl hastası olan Hasan Bey’e yeni vasî atandığı / 375
488 [74a-3, Arapça] Mustafa Kapudân’ın Rus asıllı câriyesini âzat ettiği / 376
489 [74a-4, Arapça] Meryem bt. Mustafa’nın Gürcü asıllı câriyesini âzat ettiği / 376
490 [74a-5, Arapça] Ömer Ağa’nın Frenk asıllı kölesini sözleşmeli 
olarak âzat ettiği / 377
491 [74a-6, Arapça] Ömer Ağa’nın Frenk asıllı kölesini sözleşmeli 
olarak âzat ettiği / 377
492 [74b-1, Arapça] Ömer Ağa’nın Frenk asıllı kölesini sözleşmeli olarak 

âzat ettiği / 378
493 [74b-2, Arapça] Mustafa Reis’in Abaza asıllı câriyesini âzat ettiği / 378
494 [74b-3, Arapça] Hasan Kapudân’ın Rus asıllı câriyesini vasiyet 
yoluyla âzat ettiği / 378
495 [74b-4, Arapça] Hasan Kapudân’ın Rus asıllı câriyesini vasiyet yoluyla 

âzat ettiği / 379
496 [74b-5, Arapça] Hasan Kapudân’ın Habeş asıllı câriyesini 
vasiyet yoluyla âzat ettiği / 379
497 [74b-6, Arapça] Hasan Kapudân’ın Rus asıllı kölesini vasiyet 
yoluyla âzat ettiği / 379
498 [75a-1] Dört bin akçenin ödünç olarak değil bağış olarak verildiği / 379
499 [75a-2, Arapça] Hasan Kapudân b. Şâhin’in bahçesini karısına sattığı / 380
500 [75a-3] Ümmi bt. Sinan Bey’in muhallefâtı / 381
501 [75a-4, Arapça] Mustafa b. Mustafa Bey adlı çocuğa nafaka takdir edildiği / 381







502 [75b-1] Sinan Bey b. Abdullah’ın muhallefâtı / 381
503 [75b-2, Arapça] İsmi Hatun’un Macar asıllı câriyesini âzat ettiği / 382
504 [75b-3] İsmihan’ın Bosna asıllı câriyesini vasiyet yoluyla âzat ettiği / 382
505 [75b-4, Arapça] Hasan Kapudân’ın Macar asıllı kölesini vasiyet 
yoluyla âzat ettiği / 383
506 [75b-5, Arapça] Kapudân Mustafa b. Turgud’un Gürcü asıllı câriyesini 
vasiyetle âzat ettiği / 383
507 [76a-1] Mustafa adlı akıl hastasının yeni vasîsinin önceki vasîyi ibrâ ettiği / 383
508 [76a-2] Sinan Bey b. Abdullah’ın muhallefâtı / 384
509 [76a-3] Ümmi bt. Sinan Bey’in muhallefâtı / 384
510 [76a-4, Arapça] Kapudân Mustafa b. Turgud’un Gürcü asıllı câriyesini 
vasiyetle âzat ettiği / 385
511 [76b-1, Arapça] Kapudân Mustafa b. Turgud’un Boğdan asıllı câriyesini vasiyetle 

âzat ettiği / 385
512 [76b-2, Arapça] Kapudân Mustafa b. Turgud’un Boğdan asıllı câriyesini 
vasiyetle âzat ettiği / 385
513 [76b-3, Arapça] Kapudân Mustafa b. Turgud’un Boğdan asıllı câriyesini vasiyetle 

âzat ettiği / 386
514 [76b-4, Arapça] Lâleizâr Hatun’un Frenk asıllı kölesini sözleşmeli 
olarak âzat ettiği / 386
515 [76b-5, Arapça] Kapudân Mustafa b. Turgud’un câriyesinin ümmüveledi 
olduğunu ve Belkıs adlı çocuğun da onun çocuğu olduğunu ikrar ettiği / 387
516 [76b-6] Osman Ağa’nın muhallefâtı / 387
517 [77a-1] Sâliha bt. Mehmed’in muhallefâtı / 388
518 [77b-1, Arapça] Kapudân Hasan b. Şâhin’in evini vakfettiği / 391
519 [77b-2, Arapça] Âişe bt. Mustafa Bey adlı çocuğa nafaka takdir edildiği / 392
520 [78a-1, Arapça] Ali Reis’in Gürcü asıllı kölesini âzat ettiği / 393
521 [78a-2, Arapça] Zeyni Hatun’un câriyesini âzat ettiği / 393
522 [78a-3] Zeyni Hatun’un takas beyanı / 394
523 [78a-4, Arapça] İptal edilen hüccet / 394
524 [78a-5] Evin Sâbite Hatun’a ait olduğu / 394
525 [78b-1, Arapça] Zeyni Hatun’un Rus asıllı câriyesini âzat ettiği / 395
526 [78b-2] Zeyni Hatun’un mahalle avârızı için vakıf kurduğu / 396
527 [78b-3, Arapça] Fâtıma Hatun’un Gürcü asıllı câriyesini âzat ettiği / 396
528 [78b-4] Evhad’ın muhallefâtı / 396







529 [78b-5] Karşılıklı feshedilen bahçe satım sözleşmesi nedeniyle 
semenin iade edileceği / 397

530 [79a-1, Arapça] Zeyni Hatun bt. Mustafa’nın evini vakfettiği / 397
531 [79b-1] Sabiha bt. Hızır’ın miras payını aldığı / 399
532 [79b-2, Arapça] İptal edilen muhallefât kaydı / 399
533 [79b-3] Cevan v. Bayes adlı esirin hizmetini tamamlayıp âzat edildiği / 399
534 [79b-4] Cevan v. Bayes adlı esirin hizmetini tamamlayıp eline 

ıtâknâme verildiği / 400
535 [80a-1, Arapça] Abdülbâki b. Nuh adlı çocuğa vasî atandığı / 400
536 [80a-2, Arapça] Abdülbâki b. Nuh adlı çocuğa nafaka takdir edildiği / 401
537 [80a-3, Arapça] Ömer Ağa’nın Frenk asıllı kölesini sözleşmeli olarak 

âzat ettiği / 401
538 [80a-4, Arapça] Mehmed b. Muharrem’in evinin yarı hissesini 
kız kardeşine sattığı / 401
539 [80b] Defterin bundan sonrasında yer alan davaların askerî kassâm Osman 
b. İmran’ın huzurunda görüldüğü / 402
540 [80b-1] Mustafa b. Osman’ın muhallefâtı / 402
541 [80b-2] Âişe adlı çocuğa babasından intikal eden bazı gayrimen kullerin ninesi 
Hatice’ye kiraya verildiği / 403
542 [80b-3] Nuh b. Bâli’nin muhallefâtı / 404
543 [81a-1, Arapça] Kapudân Hasan b. Şâhin’in bahçesini ve evini vakfettiği / 404
544 [81a-2, Arapça] Zeyni Hatun bt. Mustafa’nın evini vakfettiği / 406
545 [81b-1] Mümine bt. Ramazan’ın kocasından kalan miras hissesini aldığı / 407
546 [81b-2] Ayni bt. Yusuf’un miras hissesini aldığı / 408
547 [81b-3, Arapça] el-Hâc Abdurrahman b. el-Hâc Abdülhay’ın 
para vakfı kurduğu / 408
548 [82a-1, Arapça] Âişe bt. Osman adlı çocuğa nafaka takdir edildiği / 410
549 [82a-2] Mustafa ve el-Hâc Ahmed’in İsa Çavuş’a olan 
kefaletlerinden kurtuldukları / 411
550 [82a-3, Arapça] Cihan-efrâz bt. Abdullah’ın Çerkez asıllı 
câriyesini âzat ettiği / 411
551 [82b-1] Mükâtebe bedelinin bir kısmını ödeyen kölenin terekeye 
katılmasına itiraz ettiği / 412
552 [82b-2, Arapça] Mehmed b. Mustafa’nın Rus asıllı kölesini âzat ettiği / 412
553 [82b-3] Ahmed Çavuş’un ölen Âişe’nin vasiyetlerinin tenfizine 
vasî seçildiği / 412







554 [82b-4] Şaban b. Rüstem’in muhallefâtı / 413
555 [83a-1] Âişe bt. (…)’nın muhallefâtı / 414
556 [83a-2] İbrahim Çelebi’nin Abdi Reis’i ibrâ ettiği / 416
557 [83a-3] Ninesinin on akçe nafakaya kabul etmediği küçük kızı amcasının altı 
akçe nafakayla kabul ettiği / 416
558 [83a-4] Hatice’nin miras payını aldığı ve Selim Reis’in Ahmed 

Çavuş’u ibrâ ettiği / 417
559 [83b-1] Mimar Mustafa Bey’in muhallefâtı / 417
560 [84a-1, Arapça] İsmail, Sâliha, Râbia ve Sultana adlı çocuklara 
vasî atandığı / 422
561 [84a-2, Arapça] İsmail Çelebi, Sâliha, Râbia ve Sultana adlı çocuklara nafaka 
takdir edildiği / 422
562 [84a-3, Arapça] Ferahşâd bt. Abdullah’ın evini İskender 
b. Abdullah’a sattığı / 422
563 [84b-1, Arapça] Memi b. Abdullah’ın Rus asıllı câriyesini âzat ettiği / 423
564 [84b-2] İbrahim Efendi’nin evi mirasçılardan satın aldığı / 423
565 [84b-3, Arapça] Mehmed Bey’in Frenk asıllı kölesini âzat ettiği / 424
566 [85a-1] Emine bt. Mustafa’nın miras hissesini aldığı / 424
567 [85a-2, Arapça] Şaban b. Abdullah’ın Macar asıllı câriyesini vasiyet yoluyla 

âzat etmiş olduğu / 425
568 [85a-3, Arapça] Efendisinden çocuk doğuran Bosna asıllı câriyenin onun 
ölümüyle hür olduğu / 426
569 [85a-4, Arapça] Âişe bt. Kurd Çelebi’nin miras hissesini almak üzere Siyâmi 
Halife’yi vekîl ettiği / 426
570 [85a-5, Arapça] Safiye bt. Kurd Çelebi adlı küçüğe nafaka takdir edildiği / 427
571 [85b-1, Arapça] Safiye bt. Kurd Çelebi adlı küçüğe vasî atandığı / 427
572 [85b-2] Ahmed Çelebi’nin kaynanası Kamer Hatun’u vasî seçtiği / 427
573 [85b-3, Arapça] Mehmed Çelebi’nin Rus asıllı câriyesini âzat ettiği / 428
574 [85b-4, Arapça] Meleksimâ Hatun’un Rus asıllı câriyesini âzat ettiği / 428
575 [85b-5] Şaban Bey b. Abdullah’ın muhallefâtı / 429
576 [86a-1] Miras hissesi üzerinde ihtilâf / 431
577 [86a-2, Arapça] Fâtıma Hatun’un miras hissesini dava edip alması için Mehmed 
b. Ahmed’i vekîl ettiği / 431
İSTANBUL KADI SİCİLLERİ
GAL ATA MAHKEMESİ

20
NUMARALI SİCİL

(H. 1005-1007 / M. 1596-1599)










1 [1b-1] Mîrî esirlerden Batista’nın serbest bırakıldığı
Batista Aryan orta boylu çatık [kaşlı] gök elâ gözlü
Mezkûr Batista mîrî esîrlerden olup yirmi beş yıldan berî istikāmetiyle hizmet 
edip sâbıkan Kapudân Sinan Paşa hazretlerine yıl kâğıdı verdikde va‘desi tamâm 
olmağın kâğıd verilmesi için yedine işbu tezkire vaz‘ olundu.
El-Fakīr Ahmed Ser-vardiyân-ı tersâne-i âmire

2 [1b-2] Nardo adlı esirin serbest bırakıldığı
Nardo v. Mayoraklid
Orta boylu çatık kaşlı elâ gözlü bu dahi mezkûr Ahmed Ağa’nın tezkiresindedir.
el-Fakīr Ahmed Ağa Ser-vardiyân-ı tersâne-i âmire

3 [1b-3] Borç ikrarı
Nebi Efendi ücret-i kitâbetden akçe deynim vardır.

4 [1b-4] Abdi Bölükbaşı’nın vasiyeti uyarınca Cafer Bey’e 
on iki bin akçe teslim edildiği
Merhûm Abdi Bölükbaşı’nın sülüs-i vasiyyetinden Cafer Bey b. Abdullah nâm 
kimesneye on iki bin dokuz yüz akçe teslîm olunmuştur.
Şuhûd: ( )

5 [1b-5] Ölen oğlunun mirasından annesine hissesinin verildiği
Merhûm Mahmud Halîfe’nin oğlu Mustafa nâm kebîrden merhûmun vâlidesi 
olan Hasnâ nâm Hâtun yedi yüz kırk yedi akçeyi kabûl eylediği kayd olundu.
Şuhûd: Mahmud Halîfe b. Muharrem, Hüseyin b. el-Müezzin, Hüsrev b. Abdullah

6 [1b-6] Küçüğün ana para ve kârından doğan alacağının 
üçüncü kişice ödendiği
Bundan akdem Hamaloğlu mahallesi sâkinlerinden olup vefât eden Abdurrah-
man b. ( ) nâm kimesnenin sagīri Mehmed (…) Müheyyâ b. Davud nâm kimes-
ne meclis-i şer‘de Emine bt. Abdullah nâm hâtun muvâcehesinde takrîr-i merâm 
edip sagīr-i mezbûrun akçesi üç bin akçe asıl ve dört yüz elli akçe ribhi olup hâlen 
mahmiye-i Galata bezzâzistânında beynimizde ma‘lûm mukābelesinde yedim-
de olup lâkin Sâliha bt. Abdullah nâm hâtunun zimmetine olup mezkûre Sâliha 
bunda olmamağla sâlifetü’z-zikr olan sene sitte ve elfde vâki‘ îd-i fıtra değin ribhi 
ben edâ eyleyem deyû meclis-i şer‘de ikrâr edip mâ vaka‘a kayd olundu.
Şuhûd: Mustafa b. Yusuf, Mehmed b. ( ), Memi Reis b. Abdullah, Hüsrev b. Abdul-
lah, Hasan b. Yusuf ve gayruhüm

7 [1b-7] Bölükbaşı’nın vasiyeti
Altmış sikke-i hasene Bölükbaşı’nın vasiyyetinden emânet vaz‘ olundu.

8 [2a-1] Yakub Kethüdâ Vakfı’nın, ölen Memi Bey’de alacağı olduğu
Mahrûse-i Galata’da Yakub Kethüdâ vakfı’na bi’l-fi‘l mütevellî olan (…) bundan 
akdem vefât eden merhûm Memi Bey b. (  ) nâm kimesnenin evlâd-ı sıgārında 
(…) muvâcehesinde ikrâr edip müteveffâ-yı mezbûrda mâl-ı vakıfdan dokuz bin 
akçe (…) beş bin iki yüz akçesini bi’t-tamâm alıp bâkī üç bin sekiz yüz akçe kaldı 
dedi[ği kayd olundu] (…).
Şuhûd: El-Hâc Piyâle b. Abdullah, Hasan Reis b. Abdullah, Nebi b. Murad, Ahmed 
b. Hüseyin, (…)

9 [2a-2] Emine Hatun’un parasının bezzâzistan kethüdâsına 
emaneten verildiği
Müeyyedzâde mahallesindedir zevci Hasan Reis b. Abdullah müteveffât-ı mezbûre 
Emine Hâtun bt. Mustafa nâm hâtunun akçesini bezzâzistân kethüdâsında emânet 
vaz‘ etmişdir.
Şuhûd: Ali b. Mehmed

10 [2a-3] Ali Reis’in karısının parasının kethüdâya emaneten verildiği
Ali Reis’in avratının akçesi kethüdâda emânet vaz‘ olunmuşdur.
Şuhûd: ( )

11 [2a-4] Muhyiddin Efendi mahallesinde ölen Râbia’nın 
terekesinin satıldığı
Muhyiddin Efendi mahallesinde sâkine iken vefât eden merhûme Râbia bt. Meh-
med nâm hâtunun cümle muhallefâtı füruht olundukda altmış bir bin akçe zuhûr 
edip sülüsü ihrâc olunmamağın te’hîr olmuşdur.
Şuhûd: ( )







12 [2a-5] Mudârebe olarak verilen paranın tamamen geri alındığına dair
&lt;&lt;Mukaddemâ vefât eyleyen zeygerci? Rıdvan b. Abdullah’ın kızı Âişe’ye vasî olan 
Hacı Süleyman b. Mehmed müteveffânın on dört bin akçe mudârebeye verilen ak-
çesini bi’t-tamâm alıp kabz ettim Hacı Süleyman elinden on dört bin akçe mezbûr 
Rıdvan’a bi’t-tamâm teslîm ettim.
Şuhûd: Mehmed b. Yusuf, Hüsrev b. Abdullah, Musli b. Ali el-Muhzır, Sulhüddin 
b. Mehmed, Hasan b. Abdullah, Hacı Hasan b. Abdullah, Muslihiddin b. Sinan, 
Rıdvan b. Abdullah, Keyvan b. Abdullah ve gayruhüm&gt;&gt;

13 [2a-6] Mudârebe olarak verilen paranın geri alındığı
Mahrûse-i İstanbul mahallâtından mahalle-i (  )’den Mehmed b. (  ) er-Râcil 
meclis-i şer‘-i şerîfde mahmiye-i Galata mahallâtından Yolcuoğlu mahallesinde 
vefât eden Rıdvan b. Abdullah nâm müteveffânın sagīre kızı Âişe’ye vasiyy-i şer‘î 
olan el-Hâc Süleyman b. Mehmed nâm kimesne mahzarında ikrâr ve i‘tirâf kı-
lıp müteveffâ-yı merkūma hâl-i hayâtında mudârebeye on dört bin nakid akçe 
vermişdim hâlen vefât eyledikde muhallefâtından taleb eylediğimde vasiyy-i 
merkūm muhallefâtına vâzı‘ü’l-yed olmağın on dört bin akçeyi mezbûrun yedin-
den bi’t-tamâm ve’l-kemâl alıp kabz eyledim min [ba‘d] muhallefât-ı mezbûrede 
bir akçe hakkım yoktur dedikde mukırr-ı merkūmu ikrâr-ı meşrûhunda vasiyy-i 
mesfûr müşâfeheten tasdîk edicek mâ vaka‘a bi’t-taleb tahrîr olundu.
Şuhûd: Es-Sâbikūn

14 [2b-1] İki kardeşin tereke davasında sulh oldukları
(…) mahallesinde sâkine Nisâ Hâtun bt. Mehmed Çelebi nâm Hâtun meclis-i 
[şer‘de] husûs-ı âti’z-zikri da‘vâ ve [talebe] (…) vekâleti sâbit olan Mehmed b. 
Şahveli nâm kimesne meclis-i şer‘-i şerîfde işbu hâfızatü’l-kitâb Âişe Hâtun bt. 
Mehmed Çelebi nâm (…) [husû]s-ı âti’z-zikri tasdîka vekîl olup şer‘an vekâleti 
sâbite olan Ahmed Çelebi b. Mehmed mahzarında ikrâr ve takrîr-i kelâm edip 
(…) müvekkilim mezbûre Nisâ Hâtun’un babası Mehmed Çelebi fevt olup verâseti 
müvekkilem mezbûre Nisâ Hâtun ile ve mezbûre Âişe’ye [münha]sıra olmağın 
müvekkilemin âid olan hisse-i şer‘iyyesini ve Gürciyyetü’l-asl Mülâyim bt. Abdul-
lah nâm câriyesini da‘vâ ve taleb eylediğimde beynimizde münâza‘ât-ı kesîre ve 
muhâsamât-ı şedîde vâki‘ olmuş idi el-hâletü hâzihî husûs-ı mezbûra muslihûn 
tavassut edip es-sulhu seyyidü’l-ahkâm fehvâsıyla âmil olup bin nakid râyic fi’l-
vakt akçeye sulh olup bedel-i sulh olan meblağ-ı mezbûru vekâletim hasebiyle 
bi’t-tamâm ve’l-kemâl ahz ü kabûl edip zimmetini ibrâ ve iskāt-ı hak eyledim 
vechen mine’l-vücûh ve sebeben mine’l-esbâb vekîl-i merkūm Ahmed Çelebi’nin 
müvekkilesi [Âi]şe Hâtun ile da‘vâ ve nizâ‘ım kalmadı dedikde mukırr-ı mezbûru 
kelimât-ı meşrûhunda mukarrun [lehü]’l-merkūm vicâhen ve şifâhen tasdîk ettik-
de mâ hüve’l-vâki‘ alâ vukū‘ihî bi’t-taleb kayd ü ketb olundu tahrîren fi’l-yevmi’s-
sânî aşer min şehri Receb sene hamse ve elf.
Şuhûdü’l-hâl: Es-Seyyid Abdurrahman b. es-Seyyid Sefer, Mustafa Çelebi b. Ah-
med, Mustafa Reis b. Mürüvvet, Ömer b. Derviş, Hüseyin b. Mehmed, es-Seyyid 
Mehmed b. es-Seyyid Abdurrahman, es-Seyyid Cafer, Mehmed Halîfe b. el-Hâc 
Ali, Ahmed b. Hüseyin, Hüsrev b. Abdullah, Mehmed b. Yusuf

15 [2b-2, Arapça] Rahime adlı çocuğa vasî, vasîye de nâzır atandığı
Hâkim, İsmail Çelebi b. Mahmud’u, babası hâric-i mahmiye-i Galata mahallâtından 
Müeyyedzâde mahallesinde bundan akdem fevt olan Rahime bt. Yahya Bey nâm 
sagīreye, babasından kendisine irs-i şer‘le intikāl eden emvâlini zabt ve ahvâlini 
hıfz için vasî nasb etti. O da vesâyet-i mezbûreyi kabûl edip hizmet-i lâzımesini 
edâyı müte‘ahhid oldu. Hâkim-i mûmâ-ileyh sonra Yunus Bey b. Abdullah’ı, 
lüzûmu hâlinde hesâba çekmek ve vasî yedinde ve zimem-i nâsda bulunan 
emvâline nezâret etmek üzre mezbûr İsmail Çelebi üzerine nâzır nasb etti ki bu 
sûretle vasiyy-i mezbûr, nâzır-ı merkūmun izni ve ma‘rifeti olmadan yetîm-i 
mezkûrun malında tasarruf edemeyecektir. Yunus Bey de, nezâret-i mezbûreyi 
kabûl edip hizmet-i lâzımesini edâyı üzerine aldı.
Cerâ zâlike fi’l-yevmi’s-sânî ve’l-ışrîn min şehri Receb sene hamse ve elf.
Şuhûdü’l-hâl: Abdülkādir b. Hacı, Hüsrev b. Abdullah, Hacı Mustafa b. İvaz, Key-
van b. Abdullah, Rıdvan b. Abdullah, Hızır b. Murtaza, Mehmed b. Yusuf, Nebi b. 
Murad

16 [2b-3, Arapça] Âişe Hatun’un ev satın aldığı
Mihriban bt. Abdullah kendi nefsinden asâleten ve bundan akdem fevt olan Mus-
tafa nâm kimesnenin Osman ve Ebûbekir nâm evlâd-ı sagīreynine kıbel-i şer‘den 
mansûbe vasî olarak vesâyeten ve Mehmed Reis b. Mustafa ve dâhil-i mahmiye-i 
Galata mahallâtından Yolcuoğlu mahallesinde sâkin olan Mustafa b. Abdullah nâm 
kimesneler meclis-i şer‘-i şerîfe hâzırûn olup işbu akdin kendilerinden sudûruna 
kadar sâhib ve mâlik bulundukları, ellerinde ve taht-ı tasarruflarında bulundur-
dukları, kendilerine irs-i şer‘le intikāl eden, mahalle-i mezbûrede vâki‘, fevkānî ve 
tahtânî iki beyti, mahzeni ve su kuyusunu müştemil bulunan, bir tarafdan Fâtıma 
Hâtun bt. Veli Reis ve Habibe Hâtun bt. Memi Hoca mülkleri, diğer tarafdan Sit-
ti Hâtun bt. İskender mülkü, diğer tarafdan da Memi Hoca b. Abdülhay mülkü 
ile mahdûd bulunan cemî‘ menzili cümle tevâbi‘ ve levâhıkı ve kâffe-i hukūk ve 
merâfıkı ile râyicü’l-vakt bin akçe semen-i mu‘ayyen-i makbûz ile ve îcâb kabûl 
ve teslîm tesellümü hâvî bey‘-i bâtt-ı sahîh ile hâmiletü hâze’l-kitâb Âişe Hâtun 
bt. Râci’ye asâleten ve vesâyeten bey‘ ettiklerini ikrâr ettiler. Müşteriye-i mûmâ-
ileyhâ kıbelinden tasdîke vekâleti el-Hâc Hasan b. Abdullah ve Mehmed b. Ali’nin 
şehâdetleri ile sâbit olan fahrü’l-a‘yân Memi Hoca b. Abdülmennân vâki‘ ikrârı 
vicâhen ve şifâhen tasdîk etti.
Cerâ zâlike ve hurrire fi’l-yevmi’l-âşir min şehri Recebi’l-mürecceb sene hamse 
ve elf.
Şuhûdü’l-hâl: ( )

17 [2b-4, Arapça] Rahime adlı çocuğa nafaka takdiri
Hâkim-i muvakki‘-i a‘lâ hâze’l-kitâb bi tevkī‘ihi’ş-şerîfi’l-müstetâb, babası hâric-i 
mahrûse-i Galata’da Müeyyedzâde mahallesinde fevt olan Rahime bt. Yahya 
Bey nâm sagīrenin nafakası, kisvesi ve sâir havâic-i zarûriyyesi için, himâye ve 
terbiyesi altında bulunduğu anasının anası Aynî Hâtun bt. Abdullah’ın talebiy-
le müteveffâ-yı mezbûr babasından intikāl eden mallardan alınmak üzre zeyil-
de mezkûr târihden i‘tibâren yevmî râyicü’l-vakt dört akçe farz ve takdîr etti ve 
mezbûre Aynî Hâtun’a vakt-i hâcetde istidâneye izin verdi.
Cerâ zâlike ve hurrire fi’l-yevmi’r-râbi‘ ve’l-ışrîn min Recebi’l-mürecceb sene 
hamse ve elf.
Şuhûdü’l-hâl: Abdülkādir Halîfe b. Hacı, Hüsrev b. Abdullah, el-Hâc Mustafa b. 
İvaz, Keyvan b. Abdullah, Rıdvan b. Abdullah, Hızır b. Murtaza

18 [2b-5, Arapça] Sâliha adlı çocuğa nafaka takdiri
Hâkim-i muvakki‘-i a‘lâ hâze’l-kitâb, babası hâric-i mahrûse-i Galata’da Muhyid-
din Efendi mahallesinde fevt olan Sâliha bt. Ahmed nâm sagīrenin nafakası, kis-
vesi ve sâir levâzım-ı zarûriyyesi için, zeyl-i kitâbda mezkûr târihden i‘tibâren, 
kendisine irs-i şer‘le babasından intikāl eden emvâlden yevmî râyicü’l-vakt beş 
akçe farz ve takdîr etti.
Cerâ zâlike ve hurrire fî gurreti şehri Şa‘bâni’l-mu‘azzam sene hamse ve elf.
Şuhûdü’l-hâl: El-Hâc Mahmud b. Muharrem, Mehmed Reis b. Ali, Hasan b. Ab-
dullah, el-Hâc Ali b. Mustafa

19 [3a-1, Arapça] Receb’in mirasçısının kardeşi olduğu
(…) ve Receb b. Veli nâm kimesneler [meclis-i şer‘-i şerîfe hâzırân olup] 
mahmiye-i mezbûre tevâbi‘inden Kasımpaşa kasabası mahallâtından Kulaksız 
mahallesinde bundan akdem fevt olan Receb b. Hüseyin’in muhallefâtını zabt 
eden mahmiye-i Galata’da vâki‘ beytülmâl-i hâs emîni fahrü’l-akrân Mehmed Çe-
lebi b. Abdülmennân mahzarında, hâmil-i hâze’l-kitâb Mehmed b. Hüseyin’den 
sâdır olan da‘vâ-yı sahîha-i şer‘iyyede gıbbe’l-istişhâd şöyle şehâdet ettiler ki 
müdde‘î-i mezbûr, müteveffâ-yı mezkûrun ana baba bir karındaşı ve vârisidir. 
Vilâyet-i Anadolu’da vâki‘ kazâ-i Avanos tevâbi‘inden Körüklü karyesi deyû ma‘rûf 
karyede sâkin olan babasının ismi Hüseyin b. Müstecâb’dır. Verâseti ona münha-
sırdır; ondan başka vâris ve terekesine müstahak kimesne ma‘lûmumuz değildir. 
Şehâdetleri ba‘de ri‘âyeti şerâiti’l-kabûl inde’ş-şer‘ makbûl ve mu‘teber olmağın 
mûcibince verâsetine hükm edildi.
Cerâ zâlike ve hurrire fi’l-yevmi’s-sâbi‘ ve’l-ışrîn min şehri Recebi’l-mürecceb 
sene hamse ve elf.
Şuhûdü’l-hâl: Şeyh İbrahim Efendi b. Mehmed, Abdurrahman b. Mehmed el-
İmâm, Pîrî b. Mehmed, Mehmed b. eş-Şeyh İbrahim, Ahmed b. Hüseyin, Nebi b. 
Murad ve gayruhüm

20 [3a-2] İstiğlâl yoluyla satılan ev bedelini vakfa ödemeyen miras 
bırakanın terekesinden borcun ödendiği
Mahmiye-i Galata’da merhûm Tomtom Memi vakfı’na bi’l-fi‘l mütevellî olan Re-
ceb Çelebi b. Abdullah meclis-i şer‘-i şerîfde bundan akdem mahmiye-i mezbûre 
hâricinde Kalafatçıbaşı mahallesinde sâkin iken vefât eden merhûm münâdî Meh-
med b. Mustafa nâm kimesnenin evlâd-ı sıgārına kıbel-i şer‘den vasiyyesi olan 
Mihri bt. Abdullah nâm hâtunu ihzâr ve mahzarında takrîr-i da‘vâ edip müteveffâ-
yı mezbûr Mehmed işbu sene dokuz yüz seksen altı Rebî‘ulâhirinin gurresinde 
vakf-ı mezbûra bi tarîki’l-istiğlâl mahalle-i mezbûrede vâki‘ hudûdunun bir ta-
rafı Hamza b. Abdullah mülküyle ve bir tarafı el-Hâc Mahmud mülküyle ve bir 
tarafı Servinaz Hâtun mülküyle ve bir tarafı tarîk-i âm ile mahdûd olan men-
zilini üç bin nakd-i râyic fi’l-vakt akçeye bey‘ etmiş idi hâlen tevliyyetim hase-
biyle müteveffâ-yı mezbûrun muhallefâtından taleb ederin deyip gıbbe’l-istintâk 
vasiyye-i merkūme inkâr ile cevâb vericek udûl-i müslimînden Abdülkādir b. 
Hacı ve Mahmud b. İslâm el-Müezzin nâm kimesneler li ecli’ş-şehâde meclis-i 
şer‘a hâzırân olup istişhâd olundukda edâ-i şehâdet-i şer‘iyye ettiklerinde 
şehâdetleri hayyiz-i kabûlde vâki‘ olup şehâdet-i şer‘iyye edip fi’l-vâki‘ mezkûr 
Mehmed zikr olunan menzilini vakf-ı mezbûr malından târih-i mezbûrda üç 
bin akçeye bi tarîki’l-istiğlâl bey‘ edip vermişdi deyû şehâdet-i şer‘iyye eyledik-
lerinde ba‘de ri‘âyeti şerâiti’l-kabûl şehâdetleri hayyiz-i kabûlde vâki‘ oldukdan 
sonra meblağ-ı mezbûru küllen ve ba‘zan müteveffâ-yı merkūmdan bi’z-zât ve 
bi’l-vâsıta ahz ü kabz etmediğine mezbûr Receb Çelebi istihlâf olundukda yemîn 
billâhi’l-aliyyi’l-a‘lâ etmeğin müteveffâ-yı merkūmun muhallefâtından meblağ-ı 
mezbûrun edâsına hükm olunup mâ hüve’l-vâki‘ alâ vukū‘ihî gıbbe’t-taleb ketb ve 
imlâ olunup yed-i tâlibe vaz‘ ve def ‘ olundu.
Tahrîren fi’l-yevmi’t-tâsi‘ ve’l-ışrîn min şehri Rebî‘ilevvel sene hamse ve elf.
Şuhûdü’l-hâl: Hasan Reis b. Şâhin, Mehmed Çelebi b. Mehmed, Mustafa Bey b. 
Abdullah, Ahmed b. Abdullah el-Bevvâbü’s-sultânî, Ahmed Reis b. Süleyman 
reis-i sultânî, Ahmed b. Hasan ve gayruhüm

21 [3a-3] Hacı Memi’nin terekesinden Hacı Mustafa’nın 
alacağının ödendiği
Mahmiye-i Galata hâricinde Müeyyedzâde mahallesinde sâkin el-Hâc Mustafa b. 
Hasan meclis-i şer‘-i şerîfe bundan akdem mahalle-i mezbûrede sâkin iken vefât 
eden merhûm el-Hâc Memi b. Abdullah’ın evlâd-ı sıgārına kıbel-i şer‘den vasiyy-i 
mansûbu olan el-Hâc Mehmed b. Davud nâm kimesneyi ihzâr ve mahzarında 
takrîr-i da‘vâ edip müteveffâ-yı mezbûr el-Hâc Memi’ye karz-ı hasen on bin akçe 
vermişdim hâlen hakkımdır muhallefâtından taleb ederin deyip gıbbe’l-istintâk 
vasiyy-i mezbûr inkâr edicek udûl-i müslimînden Memi Reis b. Abdullah ve Yusuf 
b. Abdullah nâm kimesneler meclis-i şer‘-i şerîfe li ecli’ş-şehâde hâzırân olup biz 
şâhidleriz şehâdet-i şer‘iyye dahi ederiz ki mezbûr el-Hâc Mustafa müteveffâ-yı 
mezbûra karz-ı hasen on bin akçe vermişdi deyû edâ-i şehâdet-i şer‘iyye eyledik-
lerinde gıbbe’t-tekmîl-i şerâiti’l-kabûl şehâdetleri hayyiz-i kabûlde vâki‘ oldukdan 
sonra meblağ-ı mezbûru küllen ve ba‘zan müteveffâ-yı mezbûrdan bi’z-zât ve bi’l-
vâsıta ahz ü kabz etmeyip veya hibe ve ibrâ ve âhara havâle etmediğine merkūm 
el-Hâc Mustafa istihlâf olundukda yemîn billâhi’l-aliyyi’l-a‘lâ etmeğin müteveffâ-
yı mezbûrun muhallefâtından meblağ-ı mezbûrun edâsına hükm olunup mâ 
hüve’l-vâki‘ ketb olundu.
Tahrîren fi’s-sâlisi aşer min şehri Rebî‘ilâhire sene hamse ve elf.
Şuhûdü’l-hâl: Hüsrev b. Abdullah, Mehmed b. Ali, Hüseyin Çelebi b. el-Hâc Mus-
tafa, Ahmed b. Hüseyin, Nebi b. Murad ve gayruhüm

22 [3a-4] Hacı Memi’nin terekesinden Mehmed Çelebi’nin 
alacağının ödendiği
Mahmiye-i Galata hâricinde Müeyyedzâde mahallesinde sâkin fahrü’l-akrân 
Mehmed Çelebi b. el-Hâc Mustafa meclis-i şer‘-i şerîfe bundan akdem mahalle-i 
mezbûrede sâkin iken vefât eden merhûm el-Hâc Memi b. Abdullah’ın evlâd-ı 
sıgārına kıbel-i şer‘den vasiyy-i mansûb olan el-Hâc Mehmed b. Davud nâm 
kimesneyi ihzâr ve mahzarında takrîr-i da‘vâ edip müteveffâ-yı mezbûr el-Hâc 
Memi’ye bi tarîki’l-karzi’ş-şer‘î altı bin akçe vermişdim hâlen hakkımdır taleb ede-
rim deyip gıbbe’l-istintâk vasiyy-i mezbûr inkâr edicek udûl-i müslimînden Memi 
Reis b. Abdullah ve Yusuf b. Abdullah nâm kimesneler meclis-i şer‘-i şerîfe li ecli’ş-
şehâde hâzırân olup biz şâhidleriz şehâdet dahi ederiz ki mezbûr Mehmed Çelebi 
müteveffâ-yı mezbûra karz-ı hasen altı bin akçe vermişdi deyû edâ-i şehâdet-i 
şer‘iyye eylediklerinde gıbbe’t-tekmîl-i şerâiti’l-kabûl şehâdetleri hayyiz-i kabûlde 
vâki‘ oldukdan sonra meblağ-ı mezbûru küllen ve ba‘zan merkūmdan bi’z-zât 
ve bi’l-vâsıta ahz ü kabz etmeyip veya hibe ve ibrâ ve âhara havâle etmediğine 
merkūm Mehmed Çelebi istihlâf olundukda yemîn billâhi aliyyi’l-alâ eylemeğin 
müteveffâ-yı merkūmun muhallefâtından meblağ-ı mezbûrun edâsına hükm olu-
nup mâ hüve’l-vâki‘ ketb ve imlâ olundu.
Tahrîren fi’l-yevmi’s-sâlisi aşer min şehri Rebî‘ilâhire sene hamse ve elf.
Şuhûdü’l-hâl: Hüsrev b. Abdullah, Mehmed b. Ali, Hüseyin b. Hacı Mustafa, Ah-
med b. Hüseyin, Nebi b. Murad ve gayruhüm

23 [3b-1] Miras payının alındığı
(…) yedinde vâki‘ olan (…) hisse-i şer‘iyyesini merkūme Meryem Hâtun’dan bi’[t-
tamâm ve’l-ke]mâl ahz ü kabz eyleyip (…) (…) kalmadı ba‘de’l-yevm benden veya 
vekîlimden da‘vâ ve nizâ‘ sudûr ve zuhûr ederse inde’l-hükkâmi’l-kirâm [mesmû‘a 
ve makbûle olmaya de]dikde mukırr-ı mezbûru kelimât-ı meşrûhunda mukarrun 
lehü’l-mezbûr vicâhen ve şifâhen tasdîk ve tahkīk eyledikden sonra (…) olunup 
yed-i tâlibe vaz‘ olundu
Hurrire fi’l-yevmi’t-tâsi‘ ve’l-ışrîn min şehri Recebi’l-mürecceb sene [hamse 
ve el]f.
Şuhûd: [El-Hâ]c Hasan b. Abdullah, el-Hâc Memi b. Abdullah, el-Hâc Mehmed b. 
Süleyman, el-Hâc Sinan b. Abdullah, Abdülehad b. Ali, Hasan b. Abdullah, İdris 
Çelebi b. Yusuf, Osman Çelebi b. Mehmed el-Bevvâb, el-Hâc Behram b. Abdullah 
ve gayruhüm mine’l-hâzırîn

24 [3b-2] Yunus Bey’in hastalığı sebebiyle vasîlikten çekildiği
Sebeb-i tahrîr-i hurûf budur ki
Bundan akdem mahmiye-i Galata hâricinde Müeyyedzâde mahallesinde sâkin 
iken vefât eden merhûm Yahya Bey b. Abdullah nâm râcilin sagīre kızı Havva’nın 
kıbel-i şer‘den vasiyy-i mansûbu olan Yunus Bey b. Abdullah nâm kimes-
ne mahfil-i şer‘-i şerîfe mezbûrun zevcesi Cinân Hâtun bt. Hasan nâm hâtunu 
ihzâr ve mahzarında takrîr-i kelâm edip sagīre-i mezbûrenin vesâyetim hasebiyle 
müteveffâ-yı mezbûrdan irs-i şer‘le intikāl eden on bin akçe hisse-i şer‘iyyesini 
ba‘de küll-i hesâb alıp kabz etmiş idim el-hâletü hâzihî sâhib-i firâş olup hiz-
mete kādir olmadığım ecilden meblağ-ı mezbûru merkūme Cinân Hâtun’a bi’t-
tamâm ve’l-kemâl edâ ve teslîm eyleyip hizmet ve vesâyetden fâriğ oldum vâki‘ 
hâl merkūme Cinân Hâtun’a suâl olunup takrîr[i] tahrîr olunmasın taleb ederim 
dedikde gıbbe’s-suâl merkūme Cinân Hâtun cevâb verip fi’l-hakīka müteveffâ-yı 
mezbûr zevcim Yahya Bey’den irs-i şer‘le sagīre-i merkūmeye intikāl eden on bin 
akçe vesâyetim hasebiyle on sikkeyi alıp kabz eyledim min ba‘d merkūm Yunus 
Bey’de müteveffâ-yı mezbûrun muhallefâtından ve nakid akçeden zimmetinde bir 
akçe ve bir habbe bâkī kalmadı dedikde mukırra-i mezbûrenin vech-i meşrûh üzre 
olan kelimât-ı meşrûhasını mukarrun lehü’l-merkūm vicâhen ve şifâhen tasdîk ve 
tahkīk ettikden sonra mâ vaka‘a alâ vukū‘ihî bi’t-taleb ketb ve imlâ olundu.
Tahrîren fi’l-yevmi’l-âşir min şehri Şa‘bâni’l-mu‘azzam sene hamse ve elf.
Şuhûd: Ahmed b. el-Hâc Şaban, el-Hâc Hasan b. Abdullah, el-Hâc Bayram b. Ab-
dullah, İlyas Bey b. Abdullah, Nebi b. Murad ve gayruhüm

25 [3b-3] Emtia bedelinin alındığı
Sebeb-i tahrîr-i hurûf budur ki
Bundan akdem Müeyyedzâde mahallesinde sâkin iken vefât eden merhûm Abdi 
Bey b. Mahmud nâm kimesnenin sagīr oğlu Mustafa nâm sagīrin kıbel-i şer‘den 
vasiyy-i mansûbu olan Mustafa b. Ali nâm kimesne meclis-i şer‘-i şerîfde hâmil-i 
kitâb el-Hâc Mustafa zimmetinde revgan-ı sâde bahâsından ve incir bahâ ve zeyt 
[ve] üzüm bahâsından cem‘an sekiz bin sekiz yüz akçe hakkı bâkī kalmış idi el-
hâletü hâzihî meblağ-ı mezbûru merkūm el-Hâc Mustafa’dan vesâyetim hasebiyle 
bi’t-tamâm ve’l-kemâl ahz ü kabz eyleyip min ba‘d merkūm el-Hâc Mustafa zim-
metinde bir akçe ve bir habbe bâkī kalmadı dedikde mukırr-ı mezbûrun vech-i 
meşrûh üzre olan ikrârını mukarrun lehü’l-mezbûr vicâhen ve şifâhen tasdîk ve 
tahkīk ettikden sonra mâ hüve’l-vâki‘ alâ vukū‘ihî bi’t-taleb ketb olunup yed-i 
tâlibe vaz‘ olundu.
Hurrire fi’t-târihi’l-mezbûr.
Şuhûd: Hüsrev b. Abdullah, Mehmed b. Abdullah, el-Hâc Mustafa b. İbrahim, İb-
rahim b. Mustafa ve gayruhüm

26 [3b-4, Arapça] Havva adlı çocuğa vasî atandığı
Hâkim-i muvakki‘-i a‘lâ hâze’l-kitâb bi tevkī‘ihi’ş-şerîfi’l-müstetâb, Cinân Hâtun 
bt. Hasan’ı babası Galata hâricinde vâki‘ Müeyyedzâde mahallesinde bundan 
akdem fevt olan Havva bt. Yahya nâm sagīreye, babasından kendisine irs-i şer‘le 
intikāl eden emvâlinin hıfzı ve ahvâlinin zabtı için vasî nasb etti. O da vesâyet-i 
mezbûreyi kabûl edip hizmet-i lâzımesini edâyı üzerine aldı.
Cerâ zâlike ve hurrire fi’l-yevmi’s-sâlis min şehri Şa‘bân sene mezbûre
Şuhûd: Ahmed Çelebi b. el-Hâc Şaban, el-Hâc Hasan b. Abdullah, el-Hâc Behram 
b. Abdullah, İlyas Bey b. Abdullah, Nebi b. Murad ve gayruhüm

27 [3b-5] Mehmed b. Nasuh’un terekesi
Sefer-i sultânîde bundan akdem fevt olan ve geride Fâtıma bt. Kasım nâm zevce-
sini ve Mehmed ve Ali adlı oğullarını ve Müheyyâ bt. Nasuh nâm anasını bırakan 
merhûm Mehmed b. Nasuh’un muhallefâtıdır.
Vaka‘a’t-tahrîr fi’l-yevmi’t-tâsi‘ ve’l-ışrîn min şehri Recebi’l-mürecceb sene hamse 
ve elf.
Aded Kıymet
Kırmızı ferâce 1 43
Gümüşlü bıçak 1 700
Mâî kuşak 1 350

Çakşır-ı kırmızı 1 140
Beyaz velense 1 190
Siyah dolama 1 640
Yorgan 1 260
Yeşil ferâce 1 110
Mâî yekbend 1 245
Tor kuşak 1 610
Kırmızı kaftan 1 1.250
Miskî kaftan 1 400
Gülgûnî 1 370
Yeşil köhne ferâce 1 240
Sincabî kuşak 1 472
İhrâm-ı beyaz 1 460
Futa 2 35
Yastık 1 27
Yastık 1 41
Yorgan 1 78

Çarşaf 1 27
Güğüm 1 151
Ferâce 1 420
Mor yen 1 31
Yağlık ma‘a uçkur 1 79
Köhne kebe 1 42
Yastık 1 43
Minder 1 63
Tas kapaklı 1 211
Def‘a tas 1 43
Destâr-ı cedîd 1 286
Beyaz zıbın 1 76
Sarı kebe 1 161
Neftî kebe 1 41
Velense-i beyaz 1 25
Maşraba 1 72
Destâr 1 231
Kavuk 1 70?
Minder 1 27
Şamdan 2 42
Velense-i beyaz 1 88
Velense-i köhne 1 27
Alaca çarşaf 1 70
Minder-i köhne 1 4
Maşraba 1 50
Yelek kırmızı 1 320
Sandık sepet? 1 131
Bakraç 1 65
Tepsi 1 61
Kaşık 1 6
Sandık 3 20
Sandık ma‘a vezne? 6
Safa ma‘a tas 12
Sahan tabak 3 18
Tas 1 3
Sandık 1 31

[4a] (….)
Minhe’l-ihrâcât
Dellâliyye 230
Berâ-yı ihzâriyye 140
Resm-i [kıs]met 790
Hüccet ve sûret-i defter 240
Mehr-i müsbet 2.000
Sahhe’l-bâkī beyne’l-
verese 

22.300
Hisse-i üm es-südüs 373
Hisse-i zevce sümün 2.299
Hisse-i ibn Ali 8.135
Hisse-i ibn Mehmed 8.135

28 [4a-1, Arapça] Ali adlı çocuğa vasî atandığı
Hâkim-i muvakki‘-i a‘lâ hâze’l-kitâb bi tevkī‘ihi’ş-şerîfi’l-müstetâb, Fâtıma bt. Ka-
sım nâm hâtunu, babası bundan akdem Galata hâricinde vâki‘ Cihangir mahalle-
sinde fevt olan Ali b. Mehmed nâm sagīre, babasından kendisine irs-i şer‘le intikāl 
eden emvâlinin hıfzı ve ahvâlinin zabtı için vasî nasb etti. Mezbûre Fâtıma da 
vesâyet-i mezbûreyi kabûl edip hizmet-i lâzımesini edâyı ta‘ahhüd etti.
Cerâ zâlike ve hurrire fi’t-târihi’l-mezbûr.
Şuhûd: Ebûbekir b. Abdullah, Hüsrev b. Abdullah, Mehmed b. Abdullah, Mustafa 
b. Ali ve gayruhüm

29 [4a-2, Arapça] Mehmed adlı çocuğa nafaka takdiri
Hâkim-i muvakki‘-i a‘lâ hâze’l-kitâb bi tevkī‘ihi’ş-şerîfi’l-müstetâb, babası hâric-i 
mahmiye-i Galata’da vâki‘ Cihangir mahallesinde fevt olan Mehmed b. Mehmed 
nâm sagīrin nafakası, kisvesi ve sâir havâic-i zarûriyyesi için, himâye ve terbiye-
si altında bulunduğu Behiye bt. Nasuh nâm ninesinin talebiyle, zeyilde mezkûr 
târihden i‘tibâren yevmî râyicü’l-vakt bir buçuk akçe farz ve takdîr etti ve nineye 
vakt-i hâcetde istidâneye izin verdi.
Cerâ zâlike ve hurrire fi’t-târihi’l-mezbûr.
Şuhûd: Hasan b. Abdullah el-Münâdî, el-Hâc Ali b. Mustafa, Ebûbekir b. Abdul-
lah er-Râcil, Hasan b. Abdullah, Ahmed b. Hasan ve gayruhüm

30 [4a-3, Arapça] Fâtıma adlı çocuğa vasî atandığı
Hâkim-i muvakki‘, el-Hâc Ali b. Abdullah’ı, babası hâric-i mahmiye-i Galata’da 
vâki‘ Cihangir mahallesinde fevt olan Fâtıma bt. Abdullah Çelebi b. Ebûbekir nâm 
sagīreye, babasından kendisine irs-i şer‘le intikāl eden emvâlinin hıfzı ve ahvâlinin 
zabtı için vasî nasb etti. O da vesâyet-i mezbûreyi kabûl edip hizmet-i lâzımesini 
edâyı ta‘ahhüd etti.
Cerâ zâlike ve hurrire fi’l-yevmi’s-sâmin ve’l-ışrîn min Recebi’l-mürecceb sene 
hamse ve elf.
Şuhûd: Musa Halîfe b. İbrahim, es-Seyyid Mehmed b. es-Seyyid Mustafa, İbrahim 
b. Abdullah, Yunus b. Abdullah ve Bâli b. Rıdvan, Mehmed b. Abdullah, Hasan b. 
Abdullah, Hasan b. Abdullah, Hızır b. Abdullah, Ahmed b. Hüseyin ve gayruhüm

31 [4a-4, Arapça] Abdi Bey’in, el-Hâc Hüseyin eytâmına borcu olduğu
Mevlânâ Mehmed b. Alâaddin el-Hatîb ve Şeyh Mehmed Bey b. Şeyh Ahmed ve 
el-Hâc Hüseyin b. Ahmed nâm kimesneler meclis-i şer‘-i şerîfe hâzırûn olup, 
hâric-i mahmiye-i Galata’da vâki‘ Müeyyedzâde mahallesinde bundan akdem fevt 
olan merhûm Abdi Bey b. Mahmud’un eytâmına vasiyy-i şer‘î olan Mustafa b. Ali 
nâm hasm-ı câhid mahzarında, merhûm el-Hâc Hüseyin’in eytâmına vasiyy-i şer‘î 
olan hâmil-i hâze’l-kitâb el-Hâc Kasım b. Abdullah’dan sâdır olan da‘vâ-yı sahîha-i 
şer‘iyyede gıbbe’l-istişhâd şöyle şehâdet ettiler ki müteveffâ-yı mezbûr hâl-i hayâtı 
ve kemâl-i sıhhatinde bizim yanımızda ve katımızda, karz-ı hasen-i şer‘î cihetinden 
ve eytâm-ı mezbûre malından, üzerinde ve zimmetinde râyicü’l-vakt on altı bin akçe 
ve müşterâ-yı makbûz çuka bahâsından da iki bin akçe lâzımü’l-edâ ve vâcibü’l-
kazâ deyni olduğunu ikrâr ve i‘tirâf etti. Karz dışındaki mikdâr, 998 senesi gurre-i 
Zilhiccesi’nden bir sene tamâmına müecceldir. Vasiyy-i mezbûra meblağ-ı merkūmu 
kısmen veya tamâmen bi vechin mine’l-vücûh ve sebebin mine’l-esbâb almadığına 
dâir yemîn verilmesinden ve şâhidlerin şehâdetlerinin ba‘de ri‘âyeti şerâiti’l-kabûl 
inde’ş-şer‘ makbûl ve mu‘teber olmasından sonra şehâdetleri mûcebince meblağ-ı 
mezbûrun müteveffâ-yı mesfûrun muhallefâtından edâsına hükm edildi.
Cerâ zâlike ve hurrire fi’l-yevmi’s-sâmin ve’l-ışrîn min Cemâziyelâhir sene hamse 
ve elf.
Şuhûd: Ahmed Çelebi b. Abdurrahman, el-Hâc Hüseyin b. Abdullah, Ömer Çele-
bi b. Pîrî, el-Hâc Ali b. Abdullah, Kasım Bey b. Abdullah, el-Hâc Yusuf b. el-Hâc 
Ömer er-Râcil ve gayruhüm







32 [4a-5, Arapça] Emine bt. Yakub adlı çocuğa nafaka takdiri
Hâkim-i muvakki‘-i a‘lâ hâze’l-kitâb bi tevkī‘ihi’l-müstetâb, dâhil-i Galata’da vâki‘ 
Emekyemez mahallesinde sâkine olan Emine bt. Yakub nâm sagīrenin nafakası, 
kisvesi ve sâir havâic-i lâzımesi için, himâye ve terbiyesi altında bulunduğu Selvâ 
bt. Abdullah nâm anasının talebiyle, irs-i şer‘le müteveffâ-yı mezbûr babasından 
intikāl eden emvâlinden alınmak üzre, zeyilde mezbûr târihden i‘tibâren yevmî 
râyicü’l-vakt beş akçe farz ve takdîr etti.
Cerâ zâlike ve hurrire fi’l-yevmi’s-sâlis ve’l-ışrîn min şehri Rebî‘ilâhir sene hamse 
ve elf.
Şuhûd: Maksud b. Hüseyin, Nasuh b. Abdullah, Mustafa b. Abdullah, Mustafa b. 
Abdullah, el-Hâc Said b. Mehmed ve gayruhüm

33 [4a-6] Vefat eden Abdurrahman’ın, Hamza’daki parasının kefil Ahmed 
Bey’den talep edildiği
Bundan akdem mahmiye-i Galata hâricinde Şahkulu mahallesinde sâkin iken vefât 
eden merhûm Abdurrahman b. Mehmed nâm kimesnenin sagīr oğlu Mehmed’in 
kıbel-i şer‘den vasiyy-i mansûbu olan Davud Halîfe b. Müheyyâ meclis-i şer‘-i 
şerîfe Ahmed Bey b. Mehmed nâm kimesneyi ihzâr ve mahzarında takrîr-i da‘vâ 
edip müteveffâ-yı mezbûr Abdurrahman, Hamza b. Abdullah nâm kimesneye 
karz-ı hasen üç bin akçe verip mukābelesinde bir sandık esbâb Rehin vaz‘ etmişdi 
hâlen merkūm Abdurrahman vefât etmekle meblağ-ı merkūm sagīr-i merkūma 
intikāl etmeğin ben dahi vesâyetim hasebiyle mezbûr Ahmed Bey’den taleb ederim 
vâki‘ hâl suâl olunup takrîri tahrîr olunmasını taleb ederim dedikde gıbbe’s-suâl 
merkūm Ahmed Bey cevâb verip dedi ki fi’l-hakīka müteveffâ-yı mezbûr Ham-
za meblağ-ı mezbûr üç bin akçeyi karz-ı hasen verip ahz ü kabz ettikde ben dahi 
meblağ-ı mezbûrun zararına kefâlet-i sahîha ile kefîl bi’l-mâl oldum idi el-hâletü 
hâzihî târih-i kitâbdan doksan güne varınca bana mehl-i şer‘î verilip mezbûr Ham-
za zikr olunan târihe değin gelmez ise meblağ-ı mezbûru kefâletim hasebiyle edâ 
edeyim dedikde mâ vaka‘a bi’t-taleb ketb olunup yed-i tâlibe vaz‘ olundu.
Hurrire fi’l-yevmi’s-sâmin [min] şehri Cumâdelûlâ sene hamse ve elf.
Şuhûd: Yusuf b. Abdullah, Mehmed b. Ali, Hüsrev b. Abdullah, Mustafa b. Ömer, 
İskender Reis b. Abdullah ve gayruhüm

34 [4b-1, Arapça] Habibe bt. Abdullah’ın vasiyeti
(…) Musa b. Ali ve Cafer? b. Ahmed el-Müezzin ve Hasan (…) ve Cafer b. Ab-
dullah [nâm kimesneler meclis-i şer‘-i şerîfe hâzırûn olup] husûs-ı âti’z-zikri 
inkâr eden ve âti’z-zikr merhûmenin muhallefâtına vâzı‘-ı yed olan, Habibe bt. 
Abdullah nâm anası bundan akdem vefât eden Fâtıma bt. Abdullah Çelebi nâm 
sagīreye kıbel-i şer‘den mansûb vasî el-Hâc Ali b. Abdullah mahzarında, bâ‘is-i 
hâze’l-kitâb Hüsrev b. Abdullah’dan sâdır olan da‘vâ-yı sahîha-i şer‘iyyede gıbbe’l-
istişhâd şöyle şehâdet ettiler ki müteveffât-ı mezbûre hâl-i hayâtı ve kemâl-i akl 
ve sıhhatinde cemî‘ sülüs-i mâlının vücûh-i hayrâta, vefâtının birinci, yedinci ve 
kırkıncı gününde ve sene-i devriyesinde fukarâya yemek verilmesine sarf edilme-
sini vasiyyet etti. İki bin yüz yirmi akçe ta‘yîn etti. Ayrıca râyicü’l-vakt sekiz bin 
akçe ta‘yîn etti. Tevliyyeti müddet-i hayâtınca âzâdlı kölesi mezbûr Hüsrev’e sonra 
hâkimin seçeceği kimesneye şart etti. Meblağ-ı mezbûrun mütevellî-i mezbûr ye-
diyle rehn-i kavî ve kefîl-i melî alınarak mu‘âmele-i şer‘iyye ile istiğlâl edilmesini 
şart etti. Gallenin iki akçesini Hüseyin Çelebi mescidinde her sabah namazında 
bir cüz tilâvet etmesi üzre mescid-i mezbûr imâmına ta‘yîn etti. Yevmî iki ak-
çeyi mahalle-i mezbûre mescidi müezzinine her akşam namazından sonra Mülk 
sûresini okuyup sevâbını müteveffât-ı merhûmenin rûhuna hediye etmesi kay-
dıyla şart etti. Râyicü’l-vakt iki bin akçeyi mahalle-i mezbûre avârızına şart etti. 
Mu‘takası Peymâne bt. Abdullah’a bin akçe ta‘yîn etti. Kezâ Belkıs bt. Abdullah 
nâm mu‘takasına bin akçe ta‘yîn etti. Kezâ Hatice bt. Abdullah nâm mu‘takasına 
bin akçe ta‘yîn etti. Artanın usûlü dâiresinde vücûh-i hayrâta sarf edilmesini şart 
etti. Müdde‘î-i mezbûru da vasiyyetinin tenfîzine vasiyy-i muhtâr ta‘yîn etti. Va-
siyyeti üzre de vefât etti. İbrahim b. Abdullah nâm âzâdlı kölesini de vasî üzeri-
ne nâzır-ı hasbî ta‘yîn etti ki vasiyy-i merkūm, nâzır-ı mezkûrun izni ve ma‘rifeti 
olmadan merhûmenin emvâlinde tasarrufda bulunamayacaktır. O da nezâret-i 
merkūmeyi kabûl edip hizmet-i lâzımesini edâyı müte‘ahhid oldu. Şehâdetleri 
ba‘de ri‘âyeti şerâiti’l-kabûl inde’ş-şer‘ makbûl ve mu‘teber olmağın mûcebince 
hükm edildi.
Cerâ zâlike ve hurrire fî evâili şehri Recebi’l-mürecceb sene hamse ve elf.
Şuhûd: Ali b. Bâli, Abdülhalim b. Şükrullah ve Süleyman b. Abdullah ve Şaban b. 
Abdullah, Nebi b. İdris ve Hamza b. Musa ve Şaban b. Abdullah ve Memi b. Ab-
dullah ve gayruhüm

35 [4b-2] el-Hâc Memi b. Abdullah’ın muhallefâtı
Mahmiye-i Galata mahallâtından Müeyyedzâde mahallesinde fevt olan ve geride 
Âişe bt. el-Hâc Ahmed nâm zevcesini, İbrahim nâm oğlunu ve Rahime nâm kızını 
bırakan merhûm el-Hâc Memi b. Abdullah’ın muhallefâtıdır.
Tahrîren fi’l-yevmi’s-sâlis aşer min şehri Rebî‘ilâhir sene hamse ve elf.
Aded Kıymet
Velense-i beyaz 1 216
Ferâce-i sürh 1 1.230
Lâciver[d] ferâce ma‘a 
kürk

1 410
Kazgan 1 60
Kebe-i köhne 1 156
Lâciverd ferâce 1 1.100
Tencere 1 121
İskemle 1 10

Çini sahan 1 25

Çakal kürkü 1 341

Çakşır 1 353
Köhne kebe 1 200

Çini sahan 1 40
Alaca Mısır kaftan 1 700
Tüfenk ma‘a âlât 1 1.115
Sagīr kürde 1 155
Kürk köhne 1 165
İbrik 1 62
Maşraba ma‘a leğen 1 72
Kaliçe-i köhne 1 58
Tabak 2 20
Kilim 1 40

…? …? 27
Sandık 1 40
Bıçak 1 105
Yekûn 4.937
Nakdiye meblağ 7.200
Müteveffâ-yı mezbûrun dükkânında olup füruht olunan …? ve sâir esbâbı beyân 
eder.
Cem‘an ba‘de küll-i hesâb 6.055
Yekûn 30.992
Minhâ
Resm-i kısmet 600
Hücec ve sicillât ve hüccet-i vesâyet ve nafaka ve sûret-i defter 200
Düyûn-ı müsbet li Mehmed Çelebi b. el-Hâc Hasan meblağan kadruhû sitte âlâf 
dirhem mine’l-karzi’ş-şer‘î bi şehâdeti Memi Reis b. Abdullah ve Yusuf b. Abdul-
lah
Dellâliyye 120
Ücret-i kassâm ma‘a i‘lâmiyye 110
Sahhe’l-bâkī ba‘de’l-harc 10.962.

36 [4b-3, Arapça] Ahmed Çelebi b. Ali’nin Megril asıllı câriyesini âzat ettiği
Mahmiye-i Galata mahallâtından Şehsüvar mahallesinde sâkin olan Ahmed Çele-
bi b. Ali nâm kimesne meclis-i şer‘-i şerîf ve mahfil-i dîn-i münîfe -el-masûn ani’t-
tağyîr ve’t-tahrîf- hâzır olup, kendisine rıkkını mu‘terife olan, Megriliyyetü’l-asl, 
orta boylu, açık kaşlı, kara gözlü, hâmiletü hâze’l-kitâb Yasemin bt. Abdullah nâm 
câriye-i memlûkesini hasbeten lillâhi’l-azîm ve taleben li merzâti rabbihi’r-rahîm 
yevme lâ yenfa‘u mâlün ve lâ benûn illâ men etallâhe bi kalbin selîm âzâd ve tahrîr 
ettiğini ikrâr ve i‘tirâf eyledi. Câriye-i merkūme bu sûretle sâir harâir-i asliyyât-ı 
mükellefât gibi hürre oldu. Efendilerin âzâdlı köleleri üzerinde sâhib oldukları 
velâ hakkından gayrı üzerinde kimesnenin bir hakkı kalmadı.
Cerâ zâlike ve hurrire fi’l-yevmi’r-râbi‘ aşer min şehri Şa‘bâni’l-mu‘azzam sene 
hamse ve elf.
Şuhûd: El-Hâc Cafer b. Yakub, Ahmed b. Mehmed, Pîrî b. Mehmed, Ramazan b. 
Ali, Mustafa b. Ali er-Râcil, Mehmed b. İslâm ve gayruhüm

37 [4b-4, Arapça] Safiye Hatun’un ölen Fâtıma’nın kardeşi ve 
vârisi olduğu
Selim b. Nasuh el-İmâm ve İsa b. Abdullah nâm kimesneler meclis-i şer‘a hâzırân 
olup, mahmiye-i Galata tevâbi‘inden Kasımpaşa mahallâtından Abdi Çelebi ma-
hallesinde bundan akdem fevt olan merhûme Fâtıma bt. Hüseyin’in muhallefâtına 
vâzı‘-ı yed olan, mahmiye-i Galata’da vâki‘ beytülmâl-i hâssın emîni fahrü’l-akrân 
Mehmed Çavuş b. Abdülmennân nâm husûs-ı âti’z-zikri münkir hasm-ı câhid 
mahzarında, hâmiletü hâze’l-kitâb Safiye Hâtun bt. Hüseyin’den sâdır olan da‘vâ-
yı sahîha-i şer‘iyyede gıbbe’l-istişhâd şöyle şehâdet ettiler ki müdde‘iye-i mezbûre, 
müteveffât-ı merhûmenin ana baba bir karındaşıdır. Babaları mezbûr Hüseyin’dir. 
Verâseti ona münhasırdır. Ondan başka vâris ve terekesine müstahık kimesne 
ma‘lûmumuz değildir. Şehâdetleri ba‘de ri‘âyeti şerâiti’l-kabûl inde’ş-şer‘ makbûl 
ve mu‘teber olmağın mûcebince hükm edildi.
Cerâ zâlike ve hurrire fi’l-yevmi’l-âşir min şehri Şa‘bâni’l-mu‘azzam sene hamse 
ve elf.
Şuhûd: Ahmed b. Abdullah, Mehmed Reis b. Süleyman, Mehmed b. Ahmed el-
Müezzin, Osman b. Süleyman, Ömer b. Ali, Mehmed b. İlyas ve gayruhüm

38 [5a-1, Arapça] Safiye Hatun’un mehir alacağı olduğu
(…) [… nâm kimesneler meclis-i şer‘a hâzırân olup] Bundan akdem Şaban Reis 
b. Abdullah’ın gemisinde fevt olan merhûm Ali Bey b. Abdullah’ın muhallefâtına 
vâzı‘-ı yed olan, mahmiye-i Galata’da vâki‘ beytülmâl-i hâs emîni fahrü’l-akrân 
Mehmed Çavuş b. Abdülmennân nâm husûs-ı âti’z-zikri münkir hasm-ı câhid 
mahzarında, müteveffâ-yı mezbûrun zevcesi hâmiletü hâze’l-kitâb Safiye Hâtun 
bt. el-Hâc Bayram’dan sâdır olan da‘vâ-yı sahîha-i şer‘iyyede gıbbe’l-istişhâd şöyle 







şehâdet ettiler ki müdde‘iye-i mezbûrenin, nikâhında ma‘kūdun-aleyh olan mehr-i 
müecceli cihetinden zevc-i merkūmu zimmetinde râyicü’l-vakt on bin akçe hakkı 
vardır. Zevc-i mezbûru öldü ve meblağ-ı mezbûr onun üzerinde kaldı. Müdde‘iye-i 
mezkûreye, meblağ-ı mezbûru kısmen veya tamâmen ahz ü kabz etmediğine, hibe 
etmediğine, bi vechin mine’l-vücûh ve sebebin mine’l-esbâb hakkını iskāt etmedi-
ğine dâir yemîn verilmesinden ve şâhidlerin şehâdetlerinin ba‘de ri‘âyeti şerâiti’l-
kabûl inde’ş-şer‘ makbûl ve mu‘teber olmasından sonra, şehâdetleri mûcebince 
meblağ-ı mezbûrun müteveffâ-yı merkūmun muhallefâtından edâsına hükm 
edildi.
Cerâ zâlike ve hurrire fi’l-yevmi’r-râbi‘ aşer min şehri Şa‘bâni’l-mu‘azzam sene 
hamse ve elf.
Şuhûd: Mustafa b. Ali, Hüsrev b. Abdullah, Mustafa b. Ali, Nebi b. Murad, Ahmed 
b. Hüseyin, Mahmud b. Ahmed, Hasan b. Yusuf

39 [5a-2, Arapça] Âişe Hatun bt. Mustafa’nın evini vakfettiği
Elhamdü li men lehü’l-hamd ve’s-senâu ve’s-salâtü ve’s-selâmü alâ nebiyyihî Mu-
hammedin eşrefi’l-verâi ve alâ âlihî ve sahbihî, ammâ ba‘d, işbu mazmûnunda 
vakıf ikrârından bahseden sahîh ve şer‘î bir hüccetdir. Hâric-i mahmiye-i Galata 
mahallâtından Kuloğlu mahallesinde sâkine olan Âişe Hâtun bt. Mustafa nâm hâtun 
meclis-i şer‘a hâzıra olup, işbu vakıf ikrârının kendisinden sudûruna kadar sâhibi ve 
mâliki olduğu, elinde ve taht-ı tasarrufunda bulundurduğu, mahalle-i mezbûrede 
vâki‘, üzerlerinde tek bir ev olan tahtânî iki beyti, diğer tahtânî iki beyti, helâyı, üç 
kuyuyu, eşcâr-ı müsmire ve gayr-ı müsmireli bahçeyi ve avluyu hâvî bulunan ve bir 
tarafdan Hâcce Hâtun bt. Abdullah mülkü, diğer tarafdan Âlime Hâtun bt. Abdul-
lah mülkü ve İlyas b. Hızır mülkü ve iki tarafdan da Bıyıklı deyû ma‘rûf Manol v. 
Kosta nâm zimmî mülkü ile mahdûd olan cemî‘ mülk menzilini cümle tevâbi‘ ve 
levâhıkı ve kâffe-i hukūku ve merâfıkı ile niyet-i hâlisa ve taviyyet-i sâfiye üzre haps 
ve vakf ettiğini ikrâr etti. Menzil-i mezbûrda süknâyı evvelâ müddet-i hayâtınca 
kendisine, sonra evlâdına, sonra evlâd-ı evlâdına, sonra nesilleri kesilinceye kadar 
neslen ba‘de neslin ve batnen ba‘de batnin evlâd-ı evlâd-ı evlâdına şart etti. Sonra 
Musa Bey b. Mehmed nâm bevvâb-ı sultânîye, sonra evlâd-ı evlâdına, sonra ile’l-
inkırâz evlâd-ı evlâd-ı evlâdına şart etti. Sonra Medîne-i münevvere fukarâsına 
şart etti. Menzilde sâkin olacakların her gün sûre-i Fâtiha’yı bir kere, sûre-i İhlâs’ı 
üç kere, mu‘avvizeteyni bir kere tilâvet edip sevâbını vâkıfe-i mezbûrenin rûhuna 
hediye etmelerini şart etti. Menzilin meremmet ve ta‘mîrini menzilde oturacaklara 
şart etti. Vâkıfe-i mezbûre sonra cemî‘ menzil-i merkūmu ba‘de’t-tahliyye, tescîl 
maksadıyla mütevellî olarak nasb ettiği Osman b. Abdullah’a teslîm etti. O da 
vech-i meşrûh üzre teslîm aldı. Vâki‘ ikrâr, mütevellî-i mezbûr tarafından vicâhen 
ve şifâhen tasdîk edildi. Hâl bu minvâl üzre iken vâkıfe-i mezbûre, akār vakfında 
vakfın adem-i lüzûmunu kāil olan eimmeye iktidâen vakfından rücû‘ edip men-
zilin istirdâdını taleb etti. Mütevellî ise lüzûmu ifâde eden eimmenin ictihâdına 
tevfîkan redden imtinâ‘ etti. Muhâsama edip hâkim huzûrunda mürâfa‘a olun-
duklarında hâkim-i mûmâ-ileyh, imâmeyn-i hümâmeynin sıhhatin lüzûmdan 
müfârakat etmeyeceği ictihâdına uyarak vakfın sıhhat ve lüzûmuna hükm etti. Bu 
sûretle menzil kimesne tarafından tebdîl ve tağyîri bi vechin mine’l-vücûh ve sebe-
bin mine’l-esbâb câiz olmayacak şekilde lâzım bir vakıf oldu. “Fe-men beddelehû 
ba‘de mâ semi‘ahû fe-innemâ ismuhû ale’llezîne yübeddilûnehû innallâhe semî‘un 
alîm ve ecrü’l-vâkıfı ale’l-cevâdi’l-kerîm.”
Cerâ zâlike ve hurrire fi’l-yevmi’s-sâlis ve’l-ışrîn min şehri Recebi’l-mürecceb sene 
hamse ve elf.
Şuhûd: Mustafa Bey b. Abdullah el-Cündî, Nasuh Bey b. Abdullah el-Cündî, Ali 
Bey b. Abdullah el-Cündî, Hüsrev Bey b. Abdullah, Mustafa Bey b. Abdullah el-
Cündî, Süleyman b. Seyyid Mustafa, Mahmud b. İskender el-İmâm, Mehmed Bey 
b. Abdullah, Ali Bey b. Abdullah el-Cündî, Mustafa Bey b. Abdullah el-Cündî, Ah-
med Bey b. Abdullah el-Cündî, Cafer Bey b. Celal el-Cündî, Yusuf Bey b. Abdul-
lah, Nasuh Bey b. Abdullah, İbrahim b. Abdullah, Kuyumcuzâde Mehmed Çelebi, 
Ahmed b. Abdullah el-Cündî, Ali b. Abdullah, Mustafa b. Hüseyin ve gayruhüm

40 [5a-3] Tarla ve çayır mukātaasından alacağın sabit olduğu
Mahmiye-i Kostantıniyye’de merhûm ve mağfûrun leh Sultan Bayezid Han 
aleyhi’r-rahmetü ve’r-rıdvân hazretlerinin vakfının câbisi Hüsrev b. Abdullah ve 
kâtibi Mustafa b. Şaban nâm kimesneler meclis-i şer‘de bundan akdem vefât eden 
merhûm Mehmed Çavuş’un veresesinden vâlidesi Âişe Hâtun bt. Ahmed nâm 
hâtun cânibinden bimâ hüve tarîkü’s-sübût şer‘an vekâleti sâbite olan umdetü’l-
emâcid ve’l-ekârim Ahmed Çelebi b. Mehmed ve müteveffâ-yı mezbûrun zevcesi 
Fâtıma Hâtun bt. Davud tarafından şer‘an vekâleti sâbite olan Davud Bey b. Mus-
tafa nâm kimesneler mahzarlarında takrîr-i kelâm edip merhûm Hayreddin Paşa 
çiftliği kurbunda vâki‘ Debbağ Yunus tarlaları ve çayırları demekle ma‘rûf olup her 
sene bin dört yüz altmış sekiz akçe mukāta‘a ile müteveffâ-yı mezbûrun tasarru-
funda olan tarlaları ve çayırlarının üç sene mukāta‘asını ve bâkiyeden ale’l-hesâb 
dört bin dört yüz dört akçe eder taleb ederim suâl olunsun dedikde gıbbe’s-suâl 
mezbûr Ahmed ve Davud Bey müdde‘iyân-ı merkūmânın kelâm-ı meşrûhlarını 
tasdîk ve tahkīk ettiklerinden sonra merkūmân câbi ve kâtib meblağ-ı mezbûru 
müteveffâ-yı mezbûrdan küllen [ve] ba‘zan almadıklarına yemîn mütevec-
cih oldukda yemîn billâh ettiklerinden sonra meblağ-ı mezbûrun müteveffâ-yı 
mezbûrun muhallefâtından edâsına hükm olundu.







[Cerâ zâlike ve hurrire] (…) min şehri Şa‘bân.
Şuhûd: Fahrü’l-akrân İbrahim Ağa, Süleyman Çavuş b. Abdullah, Mustafa Bey b. 
Abdullah, Mehmed b. İskender, Ahmed b. Hüseyin

41 [5b-1] Vakıf dükkânın tasarruf hakkının devrinden dolayı 
alacağın sabit olduğu
(…) nehc-i (…) el-emâcid ve’l-(…) Şeyh Abdülkerim’e ve Sâliha nâm sagīrin (…) 
olan Mehmed Dede b. Ahmed ve müteveffâ-yı mezbûr (…) bt. Davud nâm hâtun 
tarafından Mehmed b. Abdullah ve Ahmed b. Mehmed nâm kimesneler şehâdetleri 
ile şer‘an vekâleti sâbite olan Davud Bey b. Mustafa nâm kimesneler mahzarların-
da takrîr-i kelâm ve ta‘bîr merâm edip müteveffâ-yı mezbûrun hazret-i Ebî Eyyûb 
el-Ensârî mahallâtından Kasımpaşa mahallesi kurbunda vâki‘ merhûm Seydi 
Bey vakfı’ndan olup inde’l-ahâlî ve’l-cîrân ma‘lûmü’l-hudûd olan bir bâb vakıf 
dükkânın hakk-ı tasarrufunu beş bin sekiz yüz akçeye müteveffâ-yı mezbûr Meh-
med Çavuş’a tefvîz edip meblağ-ı mezbûr hâlen müteveffâ-yı mezbûr Mehmed 
Çavuş’un zimmetinde bâkī kalmışdır hakkımdır taleb ederim dedikde ba‘de’s-suâl 
ve’l-inkâr ve akībe’l-istişhâd mevlânâ Mehmed Çelebi b. Hasan ve Mehmed Bey b. 
Abdullah nâm kimesneler meclis-i şer‘a li ecli’ş-şehâde hâzırân olup istişhâd olun-
duklarında edâ-i şehâdet-i şer‘iyye edip fi’l-vâki‘ merkūm Hasan Bey müteveffâ-
yı merkūmun zikr olunan dükkânında hakk-ı tasarrufunu mezbûr Mehmed 
Çavuş’a beş bin sekiz yüz akçeye tefvîz edip hâlen meblağ-ı mezbûr müteveffâ-yı 
mezbûrun zimmetinde bâkī kalmışdır biz bu husûsa şâhidleriz şehâdet dahi ederiz 
dediklerinde ba‘de’t-ta‘dîl ve’t-tezkiyye mezbûrânın şehâdetleri hayyiz-i kabûlde 
vâkı‘a oldukdan sonra mezbûr Hasan müteveffâ-yı mezbûrdan meblağ-ı mezbûru 
küllen [ve] ba‘zan ahz ü kabz etmediğine mezbûr Hasan Bey’e yemîn teklîf olun-
dukda yemîn billâhi’l-aliyyi’l-a‘lâ etmeğin müteveffâ-yı mezbûr muhallefâtından 
meblağ-ı mezbûrun edâsına hükm olunup mâ vaka‘a gıbbe’t-taleb kayd olundu.
Hurrire fi’l-yevmi’r-râbi‘ ve’l-ışrîn min şehri Şa‘bâni’l-mu‘azzam sene hamse ve elf.
Şuhûd: Fahrü’l-akrân İbrahim Ağa b. Abdullah, Süleyman Çavuş b. Abdullah, 
Mustafa Bey b. Abdullah el-Cündî, Mehmed Dede b. Hallâc, mevlânâ Bayram 
Halîfe b. Şükrullah ve gayruhüm

42 [5b-2, Arapça] Şem‘î Hatun’un mehir alacağı olduğu
Mevlânâ Bayram Halîfe b. Şükrullah ve Mehmed Çelebi b. Hasan nâm kimesneler 
meclis-i şer‘-i şerîfe hâzırân olup, mahrûse-i Mısır’da bundan akdem fevt olan 
Mehmed Çavuş b. Şucâ‘’ın zevcesi Fâtıma Hâtun bt. Davud kıbelinden husûs-ı 
âti’z-zikri da‘vâya vekîl edilen Davud Bey b. Mustafa nâm hasm-ı şer‘î mahzarında 
ve müteveffâ-yı mezbûrun anası ve vârisi olan fahrü’l-muhadderât Âişe Hâtun bt. 
Ahmed kıbelinden vekâleti bimâ hüve tarîkü’s-sübût şer‘an sâbit olan umdetü’l-
emâcid ve’l-ekârim Ahmed Çelebi b. Mehmed mahzarında ve merhûm-ı mebrûr 
Hızır Efendi’nin Şeyh Mehmed, el-Hâc Mehmed, Kerime ve Sâliha nâm evlâd-ı 
sıgārına kıbel-i şer‘den mansûb vasî olan Mehmed Dede b. Ahmed mahzarın-
da, müteveffâ-yı mezbûrun zevcesi zahrü’l-muvakkarât Şem‘î Hâtun bt. Sinan 
kıbelinden husûs-ı âti’z-zikre vekâleti bimâ hüve tarîkü’s-sübût şer‘an sâbit olan 
bâ‘is-i hâze’l-kitâb Seyyid Abdi b. Seyyid Mustafa’dan sâdır olan da‘vâ-yı sahîha-i 
şer‘iyyede gıbbe’l-istişhâd şöyle şehâdet ettiler ki müdde‘iye-i mezbûrenin, 
müteveffâ-yı merkūmun zimmetinde, nikâhında ma‘kūdun-aleyh olan mehr-i mü-
ecceli cihetinden râyicü’l-vakt beş bin akçe hakkı vardır. Müdde‘iye-i merkūmeye 
meblağ-ı mezbûru kısmen veya tamâmen ahz ü kabz etmediğine, hibe etmediğine, 
bi vechin mine’l-vücûh ve sebebin mine’l-esbâb zimmetini ibrâ etmediğine dâir 
yemîn teklîf olundukda yemîn billâhi’l-aliyyi’l-a‘lâ etmeğin ve şehâdetleri ba‘de 
ri‘âyeti şerâiti’l-kabûl inde’ş-şer‘ makbûl ve mu‘teber olmağın mûcebince hükm 
edildi.
Cerâ zâlike ve hurrire fi’l-yevmi’r-râbi‘ ve’l-ışrîn min şehri Şa‘bâni’l-mu‘azzam 
sene hamse ve elf.
Şuhûd: Fahrü’l-akrân İbrahim Ağa b. Abdullah, Süleyman Çavuş b. Abdullah, 
Mustafa Bey b. Abdullah el-Cündî, Mehmed Dede Hallâc, Mehmed Bey b. Seydi 
ve gayruhüm

43 [5b-3] Mehmed b. Abdullah’ın Haydar Bölükbaşı’nın vârisi olduğu
Hâric-i Galata’da Yazıcı mahallesinde sâkin Mehmed b. Abdullah nâm kimesne 
meclis-i şer‘de mahmiye-i Galata’da beytülmâlü’l-hâs emîni olan Mehmed Çavuş 
b. Abdullah mahzarında takrîr-i da‘vâ edip bundan akdem mahalle-i mezbûrede 
vefât eden merhûm Haydar Bölükbaşı nâm kimesnenin ben li eb ve üm karındaşı 
oğlu olup merhûm-ı mezbûr vefât etmekle verâseti bana münhasıra olup cümle 
muhallefâtı bize âid olmuşken emîn-i merkūm hilâf-ı şer‘ müteveffâ-yı mezbûrun 
muhallefâtını ahz ü kabz etmişdir vâki‘ hâl emîn-i merkūma suâl olunup icrâ-
yı hak olunmasın taleb ederim dedikde ba‘de’s-suâl emîn-i mezbûr Abdullah 
müteveffâ-yı mezbûrun li eb ve üm karındaşı oğlu idiğin münkir olacak merkūm 
Abdullah’dan sıdk-ı makāline beyyine taleb olundukda ricâl-i müslimînden Na-
suh Bey b. Abdullah ve Mustafa Bey b. Abdullah ve Mahmud Bey b. Abdullah ve 
Mehmed Bey b. Abdullah nâm kimesneler li ecli’ş-şehâde hâzırûn olup fi’l-vâki‘ 
müteveffâ-yı mezbûr sıhhatde iken mezbûr Mehmed benim li eb ve üm karında-
şım oğludur deyû bizim huzûrumuzda ikrâr edip ve bu ikrâr üzerine musırran 
vefât etmişdir minvâl-i meşrûh üzre biz şâhidiz şehâdet dahi ederiz dediklerinde 







şehâdetleri ba‘de’t-ta‘dîl hayyiz-i kabûlde vâki‘ olup mûcebine hükm birle mâ 
vaka‘a gıbbe’t-taleb kayd şüd.
Hurrire fi’t-târihi’l-mezbûr.
Şuhûd: Mevlânâ Mehmed Efendi b. Bâli, el-Hâc Mehmed b. Hasan, Hasan b. Ab-
dullah, Şucâ‘ Bey b. Mustafa, el-Hâc Ali b. Mustafa ve gayruhüm

44 [5b-4, Arapça] Vasfıhan Hatun’un Mehmed Reis’i vekîl ettiği
Hâric-i Galata’da vâki‘ Bedreddin mahallesinde sâkine olan Vasfıhan bt. Mehmed 
Çelebi nâm hâtun meclis-i şer‘a hâzıra olup, mahalle-i mezbûrede bundan akdem 
fevt olan müteveffâ-yı mezbûrun Mehmed Çelebi nâm oğlunun muhallefâtıyla 
alâkalı da‘vâya ve hükkâm-ı kirâm indinde sâir hukūk-ı şer‘iyyesini talebe hâmil-i 
hâze’l-kitâb Mehmed Reis b. Veli’yi vekîl etti. Mezbûr Mehmed Reis de vekâlet-i 
merkūmeyi kabûl edip hizmet-i lâzımesini edâyı müte‘ahhid oldu.
Cerâ zâlike ve hurrire fi’l-yevmi’s-sâdis ve’l-ışrîn min şehri Şa‘bâni’l-mu‘azzam 
sene hamse ve elf.
Şuhûd: Seyyid Abdurrahman b. Seyyid Sefer, Seyyid Cafer b. Seyyid Sefer, Seyyid 
Mehmed b. Seyyid Abdurrahman, Ali b. İbrahim ve Derviş b. Abdullah

45 [5b-5] Fâtıma bt. Mehmed Çelebi’nin Derviş b. Hüseyin’i vekîl ettiği
Hâric-i Galata’da vâki‘ Bedreddin mahallesinde sâkine olan Fâtıma bt. Mehmed 
Çelebi nâm hâtun meclis-i şer‘a hâzıra olup, mahalle-i mezbûrede bundan akdem 
fevt olan müteveffâ-yı mezbûrun Mehmed Çelebi nâm oğlunun muhallefâtıyla 
alâkalı da‘vâya ve hükkâm-ı kirâm indinde zimem-i nâsda olan sâir hukūk-ı 
şer‘iyyesini talebe hâmil-i hâze’l-kitâb Derviş b. Hüseyin’i vekîl etti. Mezbûr Meh-
med Reis de vekâlet-i merkūmeyi kabûl edip hizmet-i lâzımesini edâyı müte‘ah-
hid oldu.
Cerâ zâlike ve hurrire fi’t-târihi’l-mezbûr.
Şuhûd: Es-Sâbikūn

46 [6a-1, Arapça] Âişe Hatun’un ev satın aldığı
(…) Mihriban bt. Abdullah nâm hâtun kendi nefsinden asâleten, Osman ve 
Ebûbekir b. Nasuh nâm sagīreyne kıbel-i şer‘den mansûb vasî olarak vesâyeten ve 
müteveffât-ı mezbûrenin zevci Ramazan? b. Mustafa nâm kimesne meclis-i şer‘a 
hâzırân olup, kendilerine ve sagīreyne müteveffâ-yı mezbûre Meryem Hâtun’dan 
irs-i şer‘le intikāl eden, mahalle-i mezbûrede vâki‘, tahtânî ve fevkānî iki beyti, 
mahzeni, su kuyusunu ve helâyı müştemil olup, bir tarafdan Ahmed Çelebi b. 
Mehmed Çelebi mülkü, etrâf-ı selâsesinden ise tarîk-i âm ile mahdûd olan cemî‘ 
menzili cümle tevâbi‘ ve levâhıkı ve kâffe-i hukūk ve merâfıkı ile râyicü’l-vakt kırk 
iki bin akçe semen-i mu‘ayyen-i makbûzla, îcâb kabûl ve teslîm tesellümü hâvî 
bey‘-i sahîh ile Âişe Hâtun bt. Hacı’ya bey‘ ettiklerini ikrâr ettiler. Müşteriye-i 
mezbûre kıbelinden kaziyyeyi ikrâra vekâleti sâbit olan fahrü’l-a‘yân Memi 
Hoca b. Abdülmennân vâki‘ ikrârı vicâhen ve şifâhen tasdîk etti. İşbu mübâya‘a, 
menzil-i mezbûrun mecâlis-i tâlibin ve mehâfil-i râgibînde müzâyedeye arz edilip 
semen-i merkūmla müşteriye-i mezbûre üzerinde tekarrür etmesinden ve semen-i 
mezkûrun udûl-i müslimînin şehâdetleriyle misil mehir olduğunun sübût bulma-
sından sonra vâki‘ oldu.
Vaka‘a’t-tahrîr fî yevmi’l-âşir şehri Recebi’l-mürecceb sene hamse ve elf.
Şuhûd: El-Hâc Hasan b. Abdullah, el-Hâc Mehmed b. Bayram, Cafer b. Abdullah, 
Mustafa b. Abdullah, Hidayetullah b. Mehmed, Ahmed b. Hüseyin, Pîr b. Murad 
ve gayruhüm

47 [6a-2] Karamürsel tipi geminin müzâyede ile satıldığı
Mahmiye-i Galata hâricinde Mustafa Ağa mahallesinde bundan akdem vefât eden 
merhûm Mahmud Reis b. Şaban nâm kimesnenin sagīre kızı Emine’ye kıbel-i 
şer‘den vasiyy-i mansûb olan müteveffâ-yı mezbûrun li eb ve üm karındaşı el-
Hâc Ahmed b. el-mezbûr ve müteveffâ-yı mesfûrun zevcesi Fâtıma Hâtun tara-
fından husûs-ı âti’z-zikri ikrâra şer‘an vekâleti sâbite olan Hüsam Efendi b. Şaban 
mahfil-i şer‘de el-Hâc Hüseyin b. Ramazan mahzarında asâleten ve vesâyeten ve 
vekâleten ikrâr ve i‘tirâf edip müteveffâ-yı mezbûrun muhallefâtından yirmi üç 
zirâ‘ Karamürsel sefînesi sûk-ı sultânîde nidâ olunup bey‘ men yezîd oldukdan 
sonra rağabât-ı nâs münkatı‘a olup zikr olunan sefîne merkūm el-Hâc Hüseyin 
üzerinde on dokuz bin akçede karâr edip tâlib-i âhar bulunmamağın sefîne-i 
merkūmeyi mezbûr el-Hâc Hüseyin’e rızâ üzre füruhtla meblağ-ı merkūm on do-
kuz bin akçeye bey‘-i bâtt-ı sahîh-i şer‘î ile bey‘ edip kabz ve teslîm-i semen eyle-
dim dediklerinde mukırr-ı merkūmânın vech-i meşrûh üzre olan ikrârını mezbûr 
el-Hâc Hüseyin kabûl ve tasdîk ettikden sonra sıhhat-i bey‘a ve lüzûm-ı şirâya 
hükm birle mâ vaka‘a kayd olundu.
Hurrire fî 7 şehri Şa‘bâni’l-mu‘azzam sene hamse ve elf.
Şuhûd: Hasan b. Abdullah el-Münâdî, el-Hâc Mehmed b. Süleyman, Hasan b. Ab-
dullah, el-Hâc Mustafa el-Münâdî, İbrahim b. Nurullah, Mehmed Trabzonlu ve 
gayruhüm







48 [6a-3] Mahmud Reis b. Şaban’ın muhallefâtı
Muhallefâtı el-merhûm Mahmud Reis b. Şaban el-müteveffâ bi mahalleti Musta-
fa Ağa min mahallâtı hârici Galata mâte ve tereke ibneten med‘uvveten Elihe ve 
zevceten med‘uvveten Fâtıma bt. Abdullah ve ahaveyn li eb ve üm el-Hâc Ahmed 
ve el-Hâc Himmet.
Kad vaka‘a’t-tahrîr fî evâhiri şehri Şa‘bâni’l-mu‘azzam sene hamse ve elf.
Aded Kıymet
Döşek 2 400
Yorgan 2 400
Velense 2 400
Kebe 5 700
Kaliçe 3 600
Kilim-i köhne 5 500
Yastık 4 400
Sahan 4 240
Tencere 3 300
Uzun yenli yeşil ferâce 
bu dahi kezâlik

1 300
Kürklü ferâce 1 300
Lâciverd ferâce 1 1.200
Dolama-i lâciverd 1 800

Çakşır 1 300
Köhne dolama 1 600
Köhne velense 2 400
Tor kuşak 1 400
Gümüşlü bıçak 1 100
Yay 1 100
Peşkir 1 100
Câriye 2 6.000
Otağı 1 5.000
Sandık biri selvi 3 4.007
Kâtibiyye yenli ferâce 1 800
Hırdavât-ı hâne 300
Top 3 5.000
Yekûn 
26.000 Yirmi 
altı bindir
Berâ-yı beytülmâl 4.000
Resm-i kısmet 1.500
Def‘a resm 800
Def‘a resm 400
Def‘a resm-i kısmet 200
Def‘a resm-i kısmet 650
Berâ-yı harc-ı ma‘kūl 2.000
İşbu mezbûr defter kavl-i vasî ile olmuşdur gaflet olunmaya.
Meblağ
Deyn-i müsbet İbrahim Receb 200
Deyn-i müsbet Hamza Efendi 2.000
Deyn-i müsbet el-Hâc Mehmed 1.000
Deyn-i müsbet Ali Yazıcı 1.000
Deyn-i müsbet Hacı Abdullah 2.000
Deyn-i müsbet el-Hâc Memi 1.000
Deyn-i müsbet Mehmed Reis 2.000
Deyn-i müsbet Bayram Reis 2.000
Deyn-i müsbet Hor Ali 1.000
Deyn-i müsbet Receb Beşe 1.000
Deyn-i müsbet Köse Ahmed 9000
Deyn-i müsbet Köse Ömer 3.000
Deyn-i müsbet Mehmed Reis 2.000
Deyn-i müsbet Nebi 2.000
Deyn-i müsbet el-Hâc Behram 2.000
Yekûn 34.000
Sermâyeden kavl-i vasî ile edâ olunan 
bunlardır ki zikr olunur otuz dört bindir
Sermâye-i el-Hâc Sarıca Ali 1.000
Sermâye-i Hayreddin 1.000
Sermâye-i Budak 1.000
Sermâye-i el-Hâc Hamza Köseli 1.000
Sermâye-i Ali Yazıcı 1.000
Sermâye-i Bektaş Kızı 500
Sermâye-i Yusuf 1.000
Sermâye-i Hoca kızı 500
Sermâye-i Hûri kızı 2.000
Sermâye-i Solak el-Hâc Ali 2.000
Sermâye-i Kara Hasan Reis 2.000
Sermâye-i İbrahim Reis 2.000
Sermâye-i Abdullah 1.000
Sermâye-i Yazıcı 1.000
Sermâye-i Eminüddin Reis 1.000
Sermâye-i …? Reis 2.000
Sermâye-i Kara Hasan 2.000
Sermâye-i Külçeoğlu 2.000
Sermâye-i el-Hâc Mehmed 2.000
Sermâye-i Müstecâb 500
Sermâye-i Lûrî Mustafa 2.000
Sermâye-i el-Hâc Kemal Reis 2.000
Sermâye-i Kara Ali Reis 1.000
Sermâye-i el-Hâc Himmet 2.000
Sermâye-i el-Hâc Murad 2.000
Sermâye-i Davud 1.000
Sermâye-i İstadi zimmî 1.000
Sermâye-i Koca Reis 2.000
Sermâye-i Mustafa Çelebi 3.000
Sermâye-i el-Hâc Receb 2.000
Sermâye-i Abdullah Çelebi 2.000
Sermâye-i el-Hâc Himmet 5.000
Sermâye-i Habib 2.000
Sermâye-i Kemal Reis 1.500
Deyn Corci? 2.000
Yekûn 57.400
Cem‘an 104.420

49 [6b-1, Arapça] Rüstem Çelebi Vakfı’nın ödünç alacağının sabit olduğu
Mustafa Çelebi b. merhûm (…) [ve (…) nâm kimesneler] meclis-i şer‘-i şerîfe 
hâzırân olup Hazret-i Ebî Eyyûb-i Ensârî mahallâtından Kasım Çavuş mahalle-
sinde bundan akdem fevt olan merhûm (…)’un Mehmed nâm sagīr oğluna kıbel-i 
şer‘den mansûb vasî olan Mehmed Çelebi b. (…) nâm hasm-ı câhid mahzarında, 
merhûm Rüstem Çelebi vakfı’na mütevellî olan Osman Çelebi b. Hamza’dan sâdır 
olan da‘vâ-yı sahîha-i şer‘iyyede gıbbe’l-istişhâd şöyle şehâdet ettiler ki müteveffâ-
yı mezbûr hâl-i hayâtında ve kemâl-i sıhhatinde bizim yanımızda ve katımızda 
vakf-ı mezbûra karz cihetinden râyicü’l-vakt iki bin akçe, müşterâ-yı makbûz 







çuka bahâsından ise altı yüz akçe lâzımü’l-edâ ve vâcibü’l-kazâ deyni olduğu-
nu ikrâr ve i‘tirâf etti. Karz dışındaki meblağ, 1002 senesi gurre-i Muharrem-i 
harâmından bir sene tamâmına müecceldir. Şehâdetleri ba‘de ri‘âyeti şerâiti’l-
kabûl inde’ş-şer‘ makbûl ve mu‘teber oldu. Mezbûr Osman Çelebi’ye meblağ-ı 
mezbûru bi vechin mine’l-vücûh ve sebeben mine’l-esbâb kısmen veya tamâmen 
ahz ü kabz etmediğine yemîn teklîf olundukda yemîn billâhi’l-aliyyi’l-a‘lâ etme-
ğin mûcebince meblağ-ı mezbûrun müteveffâ-yı mersûmun muhallefâtından 
edâsına hükm edildi.
Cerâ zâlike ve hurrire min şehri Şa‘bâni’l-mu‘azzam sene hamse ve elf.
Şuhûd: İbrahim b. Abdülhay, Mahmud Bey b. el-Hâc İbrahim, Mahmud b. (  ), 
Kasım b. Mehmed, Mustafa b. Ali, (…)

50 [6b-2] Mahmud Bey’in muâmele-i şer‘iyyeden olan alacağını aldığı
Mahmiye-i İstanbul’da Hoca Halil mahallesinde sâkin olup hâssa arabacılarından 
Mahmud Bey b. el-Hâc İbrahim meclis-i şer‘-i şerîfde bundan akdem Hazret-i 
Ebî Eyyûb el-Ensârî mahallâtından Kasım Çavuş mahallesinde sâkin olup sefer-i 
nusret-eserde vefât eden merhûm Hasan Bey b. Abdullah nâm kimesnenin 
sagīr oğlu Mehmed’in vasiyy-i şer‘îsi olan hâmilü’l-kitâb Mehmed Çelebi b. Yu-
suf mahzarında ikrâr ve takrîr-i kelâm edip eyitdi bundan akdem müteveffâ-yı 
mezbûrda mu‘âmele-i şer‘iyye tarîkile otuz üç bin akçe hakkım olup meblağ-ı 
mezbûru vasiyy-i mezbûr Mehmed Çelebi muvâcehesinde isbât edip müteveffâ-yı 
mezbûrun muhallefâtından meblağ-ı merkūm bana hükm olunmuş idi el-hâletü 
hâzihî meblağ-ı merkūmu vasiyy-i mezbûr Mehmed Çelebi’den bi’t-tamâm ve’l-
kemâl ahz ü kabz edip bir akçe ve bir habbe bâkī hakkım kalmadı ba‘de’l-yevm ben-
den asâleten ve vekâleten da‘vâ ve nizâ‘ sudûr [ve] zuhûr eder ise inde’l-hükkâm 
mesmû‘a ve makbûle olmaya dediklerinde mukırr-ı mezbûru ikrâr-ı meşrûhunda 
mukarrun lehü’l-mezbûr Mehmed Çelebi vicâhen tasdîk ve şifâhen tahkīk ettikde 
mâ hüve’l-vâki‘ alâ vukū‘ihî bi’t-taleb kayd olundu yed-i tâlibe vaz‘ olundu.
Cerâ zâlike ve hurrire fi’l-yevmi’s-sâbi‘ ve’l-ışrîn min şehri Şa‘bâni’l-mu‘azzam 
sene hamse ve elf.
Şuhûd: Seydi Mustafa b. Şaban, İbrahim b. Mehmed, Ramazan Çelebi b. Mehmed 
el-Hatîb, Mustafa b. Abdullah, Receb b. Halil ve gayruhüm

51 [6b-3] Abdi Bey b. Mahmud’un muhallefâtı
Hâric-i mahmiye-i Galata mahallâtından Müeyyedzâde mahallesinde fevt olup 
geriye Ümmü Gülsüm bt. İsmail nâm anasını, Mümine bt. Mustafa nâm zevcesini 
ve Mustafa nâm oğlunu bırakan merhûm Abdi Bey b. Mahmud’un muhallefâtıdır.
Adedi 
Kıymeti
Kıymeti
Kürklü ferâce 1 155
Alaca kilim 1 151
Köhne kebe 1 200
Yorgan 1 200
Gümüşlü kılıç 1 950
Sahan 2 97
Kavuk 2 50
Köhne kaliçe 1 132
Sahan 2 124
Futa 1 97
Kirpas kıt‘a 5 110
Köhne destâr 1 160
Gümüşlü bıçak 1 402
Def‘a kirpas kıt‘a 1 60
Kırmızı yen 110
Beledî pâre 160
Dizge 1 40
Torba 1 5
Hırdavât 27
Fıçı 1 71
Alaca döşek 1 132
Kapaklı tas 1 100
Seccâde 1 80
Tas ma‘a çini 1 42
Mavi kuşak 1 355
Kaşık 1 30
Mor çakşır 1 60

…? 1 60
Destâr-ı köhne 1 45
Yeşil ferâce 1 4.800
Destmâl 2 30
Makrama 2 85
Frenk sandık 1 180
Fıçı 1 300
Mercan tesbih 1 200
Tüfenk ma‘a âlât 1.220
Sabun 120
Kırmızı köhne kilim 1 95
Güğüm 1 95
Alaca kilim 1 15
İbrik 1 83
Kırmızı çakşır 1 245
Gömlek 1 60
Mor dolama 1 385
Yastık 1 69
Güğüm 1 128
Kapaklı tas 1 150
Tencere 1 50
Kuşak 1 38
Kirpas, kıt‘a 1 61
Hırdavât 13
Köhne futa 1 19
Sarı zıbın 1 105
Yeşil dolama 1 600
Köhne destâr 1 20
Destâr-ı cedîd 1 230
Kuşak 1 215
Puses 1 25
Maşraba 1 76
Beyaz kuşak 2 81
Bıçak 3 58
Destâr ma‘a börk 40
Kirpas 1 39
Mor yen 1 17
Ferâce mor 1 885
Yeşil kaftan 1 601
Bıçak 1 405
Gömlek 1 78
Perde destâr 1 175
Destâr-ı cedîd 1 285
Uçkur 1 30
Tîşe 10 27
Alaca makrama 1 21
Köhne kebe 1 61
Gulâm Piyâle 18.100
Câriye Peymâne 6.250
Câriye Râziye 2.800
Gulâm Rıdvan 11.000
Revgan-ı sâde 2.420
Hatab 550
Def‘a kirpas 1 56
Köhne futa 1 56
Destâr-ı köhne 2 27
Makrama 1 115
Beyaz velense 1 141
Kantar 1 400?
Vezne 1 400
Leğen ma‘a ibrik 310
Yastık 1 21
Bahâ-i hâne der mahalle 5.600
Yekûn 117.444
Ba‘dehû dükkân ve mahzende zuhûr eden muhallefâtı beyân eder. Fi’t-târihi’l-
mezbûr.
Kazgan-ı kebîr 1 900
Berâ-yı incir ve üzüm 5.820
Berâ-yı çömlek 185
Berâ-yı kavanoz 235

Çıralar 10 700
Varil 2 11
Fıçı 3 72
Def‘a revgan-ı sâde 80
Gümüş dirhem 155 fî 7 1.312
Def‘a dükkânda olan 
hırdavât

2.934
Müteveffâ-yı mezbûrun 
evinde olan me’kûlât ber 
vech-i tahmîn

552
Def‘a hırdavât 144
Kâfi r …? an karye-i Kadı 3.000
Zimem-i nâs 11.400
Badehû dükkânda zuhûr eden revgan bahâsıdır
Yekûn 28.346
Cem‘an 145.790
Minhe’l-ihrâcât li’l-mehri’l-müsbet li’z-zevceti’l-mezbûre 10.000
Dellâliyye 1.614
Ücret-i kadem 300
Berâ-yı düyûn-i Mustafa 360
Resm-i kısmet kassâmiyye kâtibiyye 5.000
Berâ-yı ihzâriyye 300
Berâ-yı ser-cebeciyân 9.000
Deyn-i müsbet İlyas b. Abdullah bi şehâdeti Ali Halîfe b. Hüseyin ve el-Hâc Mus-
tafa b. İvaz
12.000 minhe’t-teslîm 10.420
Deyn-i müsbet Hamza Halîfe b. Haydar bi şehâdeti es-Seyyid Mehmed b. es-
Seyyid İbrahim ve Ahmed Çelebi b. Ahmed el-İmâm 12.600 minhe’t-teslîm 10.440
[7a] Deyn-i müsbet el-Hâc Kasım b. Abdullah bi şehâdeti mevlânâ Mehmed 
b. Celâleddin ve Şeyh Mehmed b. Şeyh Ahmed el-İmâm 18.000 minhe’t-teslîm 
14.400
Deyn-i müsbet (…) (…) ve el-Hâc Mustafa (...) (...) 30.000? minhe’t-teslîm 24.000
[Deyn-i müsbet?] (…) b. Abdullah bi şehâdeti Mehmed b. Ahmed ve Osman b. 

…? 6.000 minhe’t-teslîm 4.800
Deyn-i müsbet Mustafa b. Mehmed bi şehâdeti Abdurrahman b. Ali ve Hasan b. 
Ramazan 14.000 minhe’t-teslîm 11.300
Deyn-i müsbet Abdülhalim b. Ali bi şehâdeti Mustafa b. İbrahim ve Yusuf b. Veli 
24.000 minhe’t-teslîm 21.000
Deyn-i müsbet Ali b. Mustafa bi şehâdeti Ali b. Mustafa ve Ali b. Ahmed 6.000 
minhe’t-teslîm 4.800
Deyn-i müsbet Habib b. Abdurrahman bi şehâdeti Hüsrev b. Abdullah ve Ömer b. 
Hayreddin 1.200 minhe’t-teslîm 960
Deyn-i müsbet Mehmed Çelebi b. Yusuf el-Mu‘arrif bi şehâdeti Hasan Çelebi b. 
Ramazan [ve] el-Hâc Mustafa b. İbrahim 4.000 minhe’t-teslîm 3.200
Deyn-i müsbet Mehmed b. Abdurrahman 2.852
Deyn-i müsbet Yorgi v. Todori ez-zimmî bi şehâdeti Mehmed b. Abdullah ve İb-
rahim b. Abdullah 2.000
Bu zimmînin? akçesi teslîm olmamışdır.
Berâ-yı harc-ı müteferrika 120
Berâ-yı vasî 2.000
Berâ-yı dakīk 420
Yekûn 130.786
El-Bâkī 15.004
Meblağ-ı mezbûrdan mîrîde ve gayrıdadır
11.600 deyn
1.400 Mahmud







1.200 Hacı Mustafa
El-Bâkī 804 bi yedi’l-vasî
Dükkân 1 ve mahzen-i kebîr 1 ve mahzen-i sagīr ber vech-i tahmîn alınmışdır.

52 [7a-1] Beytülmâle intikal eden bağın Keyvan b. Abdullah’a satıldığı
Mahmiye-i Galata’da beytülmâl emîni olan fahrü’l-akrân Mehmed Çavuş b. Ab-
dullah ve diğer Mehmed Çavuş b. Bayram nâm kimesne mahfil-i şer‘de Keyvan b. 
Abdullah tarafından husûs-ı âti’z-zikri tasdîka vekîl-i şer‘îsi olan Mehmed b. Meh-
med mahzarında ikrâr-ı şer‘î ve i‘tirâf-ı mer‘î kılıp mukaddemâ Rumeli Hisarı’nda 
müteveffâ-yı merkūme Şemsi Hâtun bt. Abdullah nâm hâtunun karye-i İstinye’de 
vâki‘ bir cânibi Mehmed ve bir cânibi Hüseyin ve bir cânibi Hümâ Hâtun ve bir 
cânibi Hüseyin er-Râcil bağları ile mahdûd olan bağı vâris-i ma‘rûfu olmamağla 
cümle menkūlâtı beytülmâle âid olup merhûm ve mezbûrenin cemî‘ muhallefâtını 
kabz ettiğimde ba‘dehû mahdûd-ı mezbûr sûk-ı sultânîde kirâren ve mirâren nidâ 
olunup bey‘ men yezîd olundukdan sonra rağabât-ı nâs münkatı‘a olup mahdûd-ı 
mezbûr merkūm Keyvan üzerinde beş yüz akçede karâr ettiği ecilden mahdûd-ı 
mezbûru merkūm Keyvan’a meblağ-ı mezbûr beş yüz akçeye bey‘-i bâtla bey‘ edip 
kabz-ı semen-i ma‘dûd ve teslîm-i müsemmen ve mahdûd eyledik ba‘de’l-yevm 
mahdûd-ı mezbûr merkūm Keyvan’ın mülk-i müşterâsıdır keyfe mâ yeşâ’ mutasar-
rıf olsun dediklerinde mukırrân-ı mezbûrânın vech-i mezbûr üzre olan ikrârlarını 
merkūm vekîl bi’l-muvâcehe tasdîk ettikden sonra mâ vaka‘a alâ vukū‘ihî gıbbe’t-
taleb kayd-ı sicil olundu.
Hurrire fi’l-yevmi’s-sânî min şehri Ramazâni’l-mübârek.
Şuhûd: Mahmud b. Abdullah, Mehmed b. Abdullah, Mehmed b. Derviş, Hüseyin 
b. Abdullah, Mustafa b. Abdullah, Mehmed b. Hasan, Osman b. el-Hâc Pîrî ve 
gayruhüm

53 [7a-2, Arapça] Kamer Hatun’un Rus asıllı câriyesini âzat ettiği
Seyyid Abdurrahman b. Seyyid Sefer ve Ali b. İbrahim nâm kimesneler meclis-i 
şer‘a hâzırân olup, hâric-i mahmiye-i Galata mahallâtından Bedreddin Bey mahal-
lesinde bundan akdem fevt olan merhûme Kamer Hâtun bt. el-Hâc Mustafa’nın 
zevci ve vârisi olan Sinan Bey b. Abdullah nâm hasm-ı câhid mahzarında ve 
müteveffât-ı mezbûrenin oğlu ve vârisi Mustafa Çelebi b. Mehmed mahzarında 
ve müteveffât-ı merkūmenin Fâtıma, Sâliha, Vasfıhan ve Ümmi nâm kızları ve 
vârisleri mahzarında, orta boylu, açık kaşlı, gök gözlü, Rusiyyetü’l-asl hâmiletü 
hâze’l-kitâb Mülâyim bt. Abdullah’dan sâdır olan da‘vâ-yı sahîha-i şer‘iyyede 
gıbbe’l-istişhâd şöyle şehâdet ettiler ki müteveffât-ı mezbûre hâl-i hayâtı ve 
kemâl-i sıhhatinde müdde‘iye-i mevsûfe-i mezkûreyi hasbeten lillâhi te‘âlâ ve ta-
leben li merzâtihî âzâd ve tahrîr etti. Şehâdetleri ba‘de ri‘âyeti şerâiti’l-kabûl inde’ş-
şer‘ makbûl ve mu‘teber olmağın mûcebince hükm edildi.
Cerâ zâlike ve hurrire fi’l-yevm ( ) ve’l-ışrîn min şehri Ramazân sene hamse ve elf.
Şuhûd: Seyyid Cafer b. Seyyid Sefer, Seyyid Mehmed Çelebi b. Seyyid Abdurrah-
man, Derviş b. Abdullah, Ahmed b. Hüseyin, Nebi b. Murad, Mahmud b. Yusuf 
ve gayruhüm

54 [7a-3, Arapça] Kamer Hatun’un Rus asıllı câriyesini âzat ettiği
Seyyid Abdurrahman b. Seyyid Sefer ve Ali b. İbrahim nâm kimesneler meclis-i 
şer‘a hâzırân olup, hâric-i mahmiye-i Galata mahallâtından Bedreddin Bey 
mahallesinde bundan akdem fevt olan merhûme Kamer Hâtun bt. el-Hâc 
Mustafa’nın zevci ve vârisi olan Sinan Bey b. Abdullah nâm hasm-ı câhid mah-
zarında ve müteveffât-ı mezbûrenin oğlu ve vârisi Mustafa Çelebi b. Mehmed 
mahzarında ve müteveffât-ı merkūmenin Fâtıma, Sâliha, Vasfıhan ve Ümmi 
nâm kızları ve vârisleri mahzarında, orta boylu, açık kaşlı, gök gözlü, beyaz tenli 
Rusiyyetü’l-asl hâmiletü hâze’l-kitâb Pervâne bt. Abdullah’dan sâdır olan da‘vâ-yı 
sahîha-i şer‘iyyede gıbbe’l-istişhâd şöyle şehâdet ettiler ki müteveffât-ı mezbûre 
hâl-i hayâtı, kemâl-i akl ve sıhhatinde müdde‘iye-i mevsûfe-i mezkûreyi has-
beten lillâhi te‘âlâ ve taleben [li merzâtihî] âzâd ve tahrîr etti. Şehâdetleri ba‘de 
ri‘âyeti şerâiti’l-kabûl inde’ş-şer‘ makbûl ve mu‘teber olmağın mûcebince hükm 
edildi.
Cerâ zâlike ve hurrire fi’t-târihi’l-mezbûr.
Şuhûd: Seyyid Cafer b. Seyyid Sefer, Seyyid Mehmed Çelebi b. Seyyid Abdurrah-
man, Derviş b. Abdullah, Ahmed b. Hüseyin, Nebi b. Murad, Mehmed b. Yusuf 
ve gayruhüm

55 [7b-1, Arapça] Memi Reis’in Frenk asıllı kölesini âzat ettiği
Hâric-i mahmiye-i Galata mahallâtından Beşiktaş mahallesinde sâkin olan 
Memi Reis b. Abdullah nâm kimesne kıbelinden âti’z-zikr âzâd ve tahrîr ikrârına 
vekâleti reis-i sultânî Ahmed b. Abdullah ve Cafer b. Abdullah nâm kimesnelerin 
şehâdetleri ile sâbit olan Hüsam Reis b. Abdullah meclis-i şer‘-i şerîf ve mahfil-i 
dîn-i münîfe hâzır olup, müvekkil-i mezbûrunun, kendisine rıkkını mu‘terif olan, 
orta boylu, çatık kaşlı, gök gözlü, Efrenciyyü’l-asl hâmil-i hâze’l-kitâb Hozeb v. 
Yani nâm abd-i memlûkünü hasbeten lillâhi’l-azîm ve taleben li merzâtihi’l-kerîm 
âzâd ve tahrîr ettiğini ikrâr eyledi. Vâki‘ ikrâr gulâm-ı mezbûr tarafından vicâhen 
ve şifâhen tasdîk edildi. Abd-i mezbûr bu sûretle sâir ahrâr-ı asliyyîn-i mükellefîn 
gibi hür oldu. Efendilerin âzâdlı köleleri üzerinde sâhib oldukları velâ hakkından 
gayrı üzerinde kimesnenin bir hakkı kalmadı.
Cerâ zâlike ve hurrire fi’t-târihi’l-mezbûr.
Şuhûd: Cafer b. Abdullah, Murad b. Abdullah, İvaz Reis b. Mahmud, Süleyman b. 
Abdullah, Hasan b. Abdullah, Mustafa Çelebi b. Ali ve gayruhüm

56 [7b-2] Emaneten bırakılan eşyanın teslim alındığı
Mahmiye-i Galata hâricinde Kasımpaşa mahallesinde Surûrî mahallesinde sâkine 
Meryem Hâtun bt. Mesih tarafından husûs-ı âti’z-zikri ahz ü kabza ve kendisine 
îsâle şer‘an vekâleti sâbite olan kıdvetü’l-akrân Cafer Bey b. Abdullah nâm kimes-
ne meclis-i şer‘de mahalle-i mezbûrede sâkine Kamer Hâtun bt. Osman mahza-
rında ikrâr ve i‘tirâf edip târih-i kitâbdan mukaddem müvekkilem mezbûre hâtun 
kendi eşyâsından merkūme Kamer Hâtun’a mührü ile memhûr iki sepet sandığı 
esbâb emânet vaz‘ etmiş idi hâlen zikr olunan mezbûr Meryem Hâtun’un müh-
rü ile memhûr iki sepet sandığı esbâbı vekâletim hasebiyle alıp kabz edip elân 
makbûzumdur dediğinde mukırr-ı merkūmun vech-i meşrûh [üzre] olan ikrârını 
mezbûre hâtun vicâhen tasdîk ve şifâhen tahkīk ettikden sonra mâ vaka‘a gıbbe’t-
taleb kayd şüd.
Fi’t-târihi’l-mezbûr.
Şuhûd: Ahmed b. Ali el-İmâm, Mehmed b. Abdullah, Mustafa Çelebi b. Mahmud, 
Hasan b. Abdullah, Mustafa b. Abdullah ve gayruhüm

57 [7b-3] Mahmud Bey’in, vasiyetlerinin tenfizi için Rıdvan 
Bey’i vasî atadığı
Mahmiye-i Galata hâricinde Firuz Ağa mahallesinde sâkin hâssa topçular bölük-
başısı olan Mahmud Bey b. Abdullah nâm kimesne meclis-i şer‘de hâmil-i hâze’l-
kitâb Rıdvan Bey b. Abdullah nâm cündî muvâcehesinde ikrâr ve takrîr-i kelâm 
edip bi iznihi [te‘âlâ] vefâtımdan sonra mezbûr Rıdvan Bey’i techîz ve tekfîn 
için ve tenfîz-i vesâyâm için vasiyy-i muhtâr nasb ve ta‘yîn ettim dedikde ol dahi 
vesâyet-i merkūmeyi kabûl ve levâzımını edâya ta‘ahhüd ettikden sonra vâki‘ hâl 
gıbbe’t-taleb ketb ve imlâ olunup yed-i tâlibe vaz‘ olundu.
Hurrire fi’l-yevmi’l-ışrîn min şehri Ramazâni’l-mübârek sene hamse ve elf.
Şuhûd: El-Hâc İsa b. Mustafa, Mustafa b. İsmail, Müstedâm Bey b. Abdullah, el-Hâc 
Mahmud b. Abdullah, Osman Bey b. Abdullah, Mustafa Bey b. Abdullah, Ahmed 
Bey b. Abdullah, Ömer Bey b. Davud, el-Hâc Halil b. Hamza, Şaban b. Abdullah 
Ser-bevvâb, Mehmed b. Mustafa Ser-kethüdâ-yı topçuyân ve gayruhüm







58 [7b-4, Arapça] Mahmud Bey’in Gürcü asıllı câriyesini âzat ettiği
Mahmiye-i Galata mahallâtından Firuz Ağa mahallesinde sâkin olan Mahmud 
Bey b. Abdullah nâm kimesne meclis-i şer‘a hâzır olup, kendisine rıkkını mu‘terife 
olan, orta boylu, açık kaşlı, kara gözlü, Gürciyyetü’l-asl hâmiletü hâze’l-kitâb Nes-
li bt. Abdullah nâm câriye-i memlûkesini hasbeten lillâhi’l-azîm ve taleben li 
merzâtihi’l-kerîm yevme lâ yenfa‘u mâlün ve lâ benûn illâ men etallâhe bi kalbin 
selîm, âzâd ve tahrîr ettiğini ikrâr eyledi. Vâki‘ ikrâr, câriye-i mevsûfe-i mezbûre 
tarafından vicâhen ve şifâhen tasdîk edildi. Câriye-i mezkûre bu sûretle sâir 
harâir-i asliyyât-ı mükellefât gibi hürre oldu. Efendilerin âzâdlı köleleri üzerinde 
sâhib oldukları velâ hakkından gayrı üzerinde kimesnenin bir hakkı kalmadı.
Ve alâ mâ cerâ mine’l-i‘tâk ve tahrîr vaka‘a’l-işhâd ve [hurrire] fi’l-yevmi’l-ışrîn 
min şehri Ramazân sene hamse ve elf.
Şuhûd: el-Mezbûrûn

59 [7b-5, Arapça] Osman’ın Ömer adlı oğluna borcu olduğu
Cafer b. Abdullah ve Mustafa b. Abdullah nâm kimesneler meclis-i şer‘a hâzırân 
olup, mahmiye-i Galata mahallâtından Bereketzâde mahallesinde bundan akdem 
fevt olan merhûm Osman’ın Âişe nâm sagīre kızına kıbel-i şer‘den mansûb vasî 
olan Şâdıman Hâtun bt. Abdurrahman nâm hasm-ı câhid mahzarında, mahalle-i 
mezbûrede vefât eden Yasemin bt. Abdullah nâm hâtunun Ömer b. Osman nâm 
sagīr oğluna vasiyy-i şer‘î olan hâmil-i hâze’l-kitâb Mehmed b. Veli’den sâdır olan 
da‘vâ-yı sahîha-i şer‘iyyede gıbbe’l-istişhâd şöyle şehâdet ettiler ki müteveffâ-yı 
mezbûr hâl-i hayâtı ve kemâl-i sıhhatinde bizim yanımızda ve katımızda sagīr-i 
mezbûra karz cihetinden lâzımü’l-edâ ve vâcibü’l-kazâ râyicü’l-vakt sekiz bin akçe 
deyni olduğunu ikrâr ve i‘tirâf etti. Şehâdetleri ba‘de ri‘âyeti şerâiti’l-kabûl inde’ş-
şer‘ makbûl ve mu‘teber olmağın mûcebince meblağ-ı mezbûrun müteveffâ-yı 
merkūmun muhallefâtından edâsına hükm edildi.
Cerâ zâlike ve hurrire fi’l-yevmi’r-râbi‘ ve’l-ışrîn min şehri Ramazâni’l-mübârek 
sene hamse ve elf.
Şuhûd: Mevlânâ Mustafa Çelebi b. Ali, Ahmed b. Hüseyin, Mehmed b. Abdullah, 
Mehmed b. Budak, Mustafa Çelebi b. Ahmed ve gayruhüm

60 [7b-6, Arapça] Mahmud Bey’in Gürcü asıllı câriyesini âzat ettiği
Mahmiye-i Galata mahallâtından Firuz Ağa mahallesinde sâkin olan Mahmud Bey 
b. Abdullah meclis-i şer‘a hâzır olup, kendisine rıkkını mu‘terife olan, orta boylu, 
beyaz tenli, gök gözlü, açık kaşlı, yüzünde çiçek bozuğu izleri olan Gürciyyetü’l-asl 
hâmiletü hâze’l-kitâb İsmi bt. Abdullah nâm câriye-i memlûkesini hasbeten lillâhi 
te‘âlâ âzâd ve tahrîr ettiğini ikrâr eyledi. Vâki‘ ikrâr, câriye-i mevsûfe-i mezbûre ta-
rafından vicâhen ve şifâhen tasdîk edildi. Câriye-i mezkûre bu sûretle sâir harâir-i 
asliyyât-ı mükellefât gibi hürre oldu. Efendilerin âzâdlı köleleri üzerinde sâhib 
oldukları velâ hakkından gayrı üzerinde kimesnenin bir hakkı kalmadı.
Cerâ zâlike ve hurrire fî 20 şehri Ramazâni’l-mübârek sene hamse ve elf.
Şuhûd: Es-Sâbikūn

61 [8a-1, Arapça] Kamer Hatun’un Macar asıllı câriyesini tedbir 
yoluyla âzat ettiği
Hüseyin Bey b. Abdullah el-Cündî ve Seyyid (…) ve Kenan b. Eyne nâm kimes-
neler meclis-i şer‘a hâzırûn olup hâric-i mahmiye-i Galata mahallâtından Bed-
reddin Bey mahallesinde fevt olan Kamer Hâtun bt. el-Hâc Mustafa’nın zevci ve 
vârisi olan Sinan Bey b. Abdullah nâm hasm-ı câhid mahzarında, ve müteveffât-ı 
mezbûrenin oğlu ve vârisi Mustafa Çelebi b. Mehmed mahzarında ve müteveffât-ı 
merkūmenin Fâtıma, Sâliha, Vasfıhan ve Ümmi nâm kızları ve vârisleri mahzarın-
da, orta boylu, açık kaşlı, gök gözlü, Macariyyetü’l-asl hâmiletü hâze’l-kitâb Peri-
han bt. Abdullah’dan sâdır olan da‘vâ-yı sahîha-i şer‘iyyede gıbbe’l-istişhâd şöyle 
şehâdet ettiler ki müteveffât-ı mezbûre hâl-i hayâtı ve kemâl-i akl ve sıhhatinde 
müdde‘iye-i mevsûfe-i mezkûreyi mutlak tedbîr ile tedbîr eyledi ve sonra vefât 
etti. Câriye-i mevsûfe-i mezbûre bu sûretle sâir harâir-i asliyyât-ı mükellefât gibi 
hürre oldu. Efendilerin âzâdlı köleleri üzerinde sâhib oldukları velâ hakkından 
gayrı üzerinde kimesnenin bir hakkı kalmadı. Sikāt ve udûlden olmaları sebebiy-
le şehâdetleri ba‘de ri‘âyeti şerâiti’l-kabûl inde’ş-şer‘ makbûl ve mu‘teber olmağın 
mûcebince ıtkına hükm edildi.
Cerâ zâlike ve hurrire fi’l-yevmi’s-sâmin aşer min şehri Ramazâni’l-mübârek sene 
hamse ve elf.
Şuhûd: Abdülkādir Hoca, Ali b. İbrahim el-Müezzin, Hüsrev b. Abdullah, Nebi b. 
Murad, Keyvan b. Abdullah, Mustafa b. Ali

62 [8a-2] Mustafa Ağa Vakfı’na ait dükkânın tasarruf hakkının devri
Mahmiye-i Galata’da Hoca Ali mahallesinde sâkin Ahmed Çelebi b. Mehmed 
nâm kimesne kendi tarafından asâleten ve karındaşı Mahmud tarafından husûs-ı 
âti’z-zikri ikrâra el-Hâc Yusuf b. Abdullah ve Bâli b. Dursun şehâdetleriyle şer‘an 
vekâleti ve yine mahalle-i mezbûrede sâkin mezbûr Ahmed Çelebi’nin kız ka-
rındaşı Fâtıma Hâtun kıbelinden husûs-ı âti’z-zikri ikrâra mezbûrân şâhidler 







şehâdetleri ile vekâleti sâbite olan el-Hâc Yusuf b. Abdullah nâm kimesneler 
meclis-i şer‘de Hasan Çavuş b. Abdullah tarafından husûs-ı âti’z-zikri tasdîka 
vekîl-i şer‘îsi olan mevlânâ İsmail Halîfe b. Ali mahzarında ikrâr ve i‘tirâf edip 
bundan akdem mahalle-i mezbûrede vefât eden babamdan Mehmed nâm ki-
mesne icâre-i mu‘accele ile mutasarrıf olduğu merhûm Mustafa Ağa vakfı’ndan 
Tophâne’de vâki‘ bir cânibi Hüseyin dükkânı ve bir cânibi Bölükbaşı dükkânı ve 
bir cânibi tekye ve bir cânibi tarîk-i âma müntehî olan vakıf dükkânın hakk-ı ta-
sarrufunu mezbûr Hasan Çavuş’a yedi bin nakd-i râyic fi’l-vakt akçeye tefvîz edip 
mukābele-i tefvîzde meblağ-ı merkūmu vekîl-i mezbûrun yedinden bi’t-tamâm 
alıp kabz edip elân makbûzumdur dediğinde mukırr-ı merkūmun vech-i meşrûh 
üzre olan ikrârını vekîl-i merkūm bi’l-muvâcehe tasdîk ettikde mâ vaka‘a kayd şüd.
Tahrîren fî 14 şehri’l-mezbûr.
Şuhûdü’l-hâl: Abdülkādir Hoca b. Hacı, Receb Çelebi b. Abdullah, Şaban Bey b. 
Abdullah, Hızır b. Abdullah, Ahmed b. Hüseyin ve gayruhüm

63 [8a-3] Mahallenin avârız parasından ödünç verildiği
Mahmiye-i Galata mahallâtından Câmi‘-i Kebîr mahallesinin avârız akçesine 
hâlen mütevellî olan mevlânâ İsa Halîfe b. Abdurrahman nâm kimesne meclis-i 
şer‘de mahalle-i mezbûrede sâkin iken vefât eden merhûm es-Seyyid Mehmed 
b. es-Seyyid İbrahim nâm kimesnenin sagīr oğlu Mehmed’in vasiyy-i muhtârı 
olan es-Seyyid Mehmed b. es-Seyyid Ahmed’i ihzâr ve mahzarında takrîr-i 
da‘vâ edip müteveffâ-yı mezbûrun zimmetinde avârız akçesinden üç bin akçe 
ve murâbahasından bir buçuk senede dört yüz elli akçe cem‘an üç bin dört yüz 
elli akçe müteveffâ-yı mezbûrun zimmetinde bâkī kalmışdır taleb ederim suâl 
olunsun dedikde gıbbe’s-suâl vasiyy-i merkūm husûs-ı mezbûru inkâr ile cevâb 
vericek müdde‘î-i merkūmdan sıdk-ı makāline beyyine taleb olundukda udûl-i 
müslimînden Mehmed Çelebi b. Yusuf el-Mu‘arrif ve Hasan Halîfe b. Abdurrah-
man nâm kimesneler li ecli’ş-şehâde meclis-i şer‘a hâzırân olup istişhâd olunduk-
da edâ-i şehâdet-i şer‘iyye ettiklerinde şehâdetleri hayyiz-i kabûlde vâki‘ olup 
şehâdet-i şer‘iyye edip fi’l-vâki‘ müteveffâ-yı mezbûrun mahalle-i mezbûre avârız 
akçesinden üç bin akçe ve bir buçuk sene murâbahasından dört yüz elli akçe ki 
cem‘an üç bin dört yüz elli akçe eder müteveffâ-yı mezbûrun zimmetinde bâkī 
kalmışdır lâzımü’l-edâ deyndir biz bu husûsa şâhidleriz şehâdet-i şer‘iyye dahi 
ederiz dediklerinde ba‘de’t-ta‘dîl ve’t-tezkiyye hayyiz-i kabûlde vâki‘ oldukdan 
sonra müteveffâ-yı [mezbûrun] muhallefâtından meblağ-ı mezbûrun edâsına 
hükm olunup mâ vaka‘a kayd şüd.
Tahrîren fî evâili şehri Ramazâni’l-mübârek sene hamse ve elf.
Şuhûd: El-Hâc Ahmed b. Abdullah, Rıdvan b. Abdullah, el-Hâc Cafer b. Abdullah, 
Mehmed b. İslâm, Ahmed b. Hüsam, Musa b. İshak, Sinan b. Abdullah ve gayru-
hüm

64 [8a-4, Arapça] Fâtıma Hatun’un Rus asıllı câriyesini âzat ettiği
Mahmiye-i Galata mahallâtından Okçu Musa mahallesinde sâkine olan Fâtıma 
Hâtun bt. Hüsam Reis kıbelinden âti’z-zikr âzâd ve tahrîr ikrârına vekâleti el-
Hâc Ebûbekir b. Abdülaziz ve Yasin b. Vâhid nâm kimesnelerin şehâdetleriyle 
sâbit olan el-Hâc Mehmed b. Mansur meclis-i şer‘â hâzır olup, müvekkile-i 
mezbûresinin, kendisine rıkkını mu‘terife olan, orta boylu, açık kaşlı, gök 
gözlü, beyaz tenli, Rusiyyetü’l-asl hâmiletü’l-kitâb Lâlezâr bt. Abdullah nâm 
câriye-i memlûkesini hasbeten lillâhi’l-azîm âzâd ve tahrîr ettiğini bi’l-vekâle 
ikrâr eyledi.
Cerâ zâlike ve hurrire fî şehri Şa‘bâni’l-mu‘azzam sene hamse ve elf.
Şuhûd: Pîrî Çelebi b. Hasan, Sinan b. Abdullah, Mehmed b. Hüseyin, Ahmed b. 
Hüseyin ve gayruhüm

65 [8a-5, Arapça] Bölükbaşı Yusuf ’un Frenk asıllı kölesini âzat ettiği
Bölükbaşı deyû ma‘rûf Yusuf b. Müstecâb nâm kimesne kıbelinden âti’z-zikr âzâd 
ve tahrîr ikrârına vekâleti Memi b. Abdullah ve Ali b. Abdullah’ın şehâdetleri ile 
sâbit olan Murad b. Abdullah meclis-i şer‘a hâzır olup, müvekkil-i mezbûrunun, 
kendisine rıkkını mu‘terif olan, orta boylu, açık kaşlı, elâ gözlü, Efrenciyyü’l-asl, 
boynunda sol kulağı altında eser-i cerh bulunan hâmil-i kitâb Cafer b. Abdullah 
nâm abd-i memlûkünü âzâd ve tahrîr ettiğini bi’l-vekâle ikrâr eyledi. Vâki‘ ikrâr, 
gulâm-ı mezbûr tarafından vicâhen ve şifâhen tasdîk edildi.
Cerâ zâlike ve hurrire fî 25 şehri Şevvâli’l-mükerrem sene hamse ve elf.
Şuhûd: Hasan b. Abdullah, Nebi b. Şaban, Veli b. Şaban, Dursun b. el-Hâc Şükrul-
lah, Reyhan b. İsa ve gayruhüm

66 [8b-1] Ana bt. Ayasol adlı zimmiyenin muhallefâtı
Mahmiye-i Galata mahallâtından Karaköy mahallesinde bundan akdem mürd 
olan Ana bt. Ayasol nâm merdûdenin muhallefâtıdır. Muhallefâtın tahrîri, 
mahmiye-i mezbûre Galata’da vâki‘ beytülmâl-i hâs emîni fahrü’l-akrân Mehmed 
Çavuş b. Abdülmennân ma‘rifeti ile yapılmışdır.
Fi’l-yevmi’s-sânî aşer min şehri Şevvâli’l-mükerrem.
Kıymeti
Döşek 1 220
Köhne kebe 1 131
Yorgan 1 150
Köhne kürklü ferâce 1 160
Yastık 2 25
Tencere 1 155
İbrik 1 32
Kilinder 1 13
Fistan beyaz 1 17
Makrama 2 18
Kalaylı tepsi 9 130
Perde-i yük 2 62

Çarşaf 2 64
Ayna 1 40
Makrama ma‘a yastık 72

Çarşaf 1 10
Makrama 2 40
Pâre çuka 1 10
Köhne yastık 1 20
Döşek 1 130
Velense 1 150
Fistan-ı muhayyer 1 40
Kaliçe sagīr 1 20

Çarşaf 1 70
Makrama havlu 1 19
Makrama 1 73

Çarşaf 1 51
Makrama 1 15
Makrama 1 12
Rende 1 10
Köhne yastık 1 10
Sacayak 1 23
Köhne tencere 1 16
Tâbe-i kebab? 1 17
Hırdavât 32
Kebab demiri 1 25
Yastık 2 17
Döşek 1 160
Velense beyaz 1 80
Köhne yastık 1 33
Perde 1 20
Sacayak ma‘a tencere 50
Diz çakşırı 2 60
Köhne fi stan 1 14
Köhne ferâce muhayyer 1 100
Makrama 1 35
Makramalar 11
Tas-ı ocak 1 65
Makrama 5 100

Çarşaf 1 120
Vale don 1 72

67 [8b-2] Mahmud Bey’in evlenmek üzere câriye satın aldığı
Abaza tâifesinden olup Mahmud Bey b. İbrahim nâm kimesnenin mülk-i müşterâsı 
olan Fâtıma nâm câriye tarafından husûs-ı âti’z-zikre şer‘an vekâleti sâbite olan 
Kaytas Bey b. Abdullah meclis-i şer‘-i şerîfde mezbûr Mahmud Bey mahzarın-
da takrîr-i kelâm edip mezbûr Mahmud Bey müvekkilem merkūme Fâtıma nâm 
câriyeyi Emilsaho nâm beyden kendiye nikâh etmek için iştirâ etmişdir ve asl-ı 
hâl mezbûr Mahmud Bey’den suâl olunmasını taleb ederin dedikde gıbbe’s-suâl 
mezbûr Mahmud fi’l-vâki‘ câriye-i mezbûreyi kendime nikâh etmek için iştirâ 
ettim dedikde ikrârı vekîl-i mezbûr talebi ile ketb ü tahrîr olunup kayd olundu.
Tahrîren fi’l-yevmi’l-hâmis aşer min şehri Şevvâli’l-mükerrem sene 1005.
Şuhûd: Hüseyin Bey b. Abdullah, Cafer Bey b. Abdullah, Firdevs Bey b. Abdullah, 
Receb Bey b. Abdullah İbrahim, Nebi b. Murad, Ali b. Abdullah, Murad b. Abdul-
lah, Ali b. Abdullah, Murad b. Abdullah, Ali Bey b. Abdullah, Hüsrev b. Abdullah 
ve gayruhüm

68 [8b-3, Arapça] Mustafa Çelebi’nin Rus asıllı kölesini âzat ettiği
Mahmiye-i Galata mahallâtından Emekyemez mahallesinde sâkin olan Mustafa 
Çelebi b. Ali meclis-i şer‘a hâzır olup, kendisine rıkkını mu‘terif olan, orta boylu, 
açık kaşlı, gök gözlü, sarışın, Rusiyyü’l-asl hâmil-i kitâb Sefer b. Abdullah nâm 
abd-i memlûkünü hasbeten lillâhi’l-azîm ve taleben li merzâti rabbi’r-rahîm âzâd 
ve tahrîr ettiğini ikrâr eyledi.
Cerâ zâlike ve hurrire fî 15 şehri Şevvâli’l-mükerrem sene hamse ve elf.
Şuhûd: Murad Reis b. Abdullah, Hürrem b. Abdullah, Ali Reis b. Abdullah, Cafer 
Reis b. Abdullah, el-Hâc Hasan b. Abdullah ve gayruhüm

69 [8b-4] Hasan Bey’in vakfettiği evdeki eşyaları âriyet 
olarak kullandığı
Mahmiye-i Galata hâricinde el-Hâc Memi mahallesinde sâkin olan Hasan Bey 
b. Abdullah nâm cündî meclis-i şer‘-i şerîfde hâmiletü hâze’l-kitâb zevcesi Ser-
vinaz bt. Abdullah nâm hâtun mahzarında takrîr-i kelâm ve ta‘bîr merâm edip 
mahalle-i mezbûrede vakf edip hâlen içinde sâkin olduğum lede’l-ahâlî ve’l-cîrân 
ma‘lûmü’l-hudûd olan menzilde zevât ve kıyem-i emsâlden üç döşek ve dört yas-
tık ve üç minder ve iki yemeni yorgan ve bir alaca kilim ve bir Selânik keçesi ve 
bir köhne hamam kaliçesi ve bir değdemde? ve üç kaliçe ve bir alaca kilim ve beş 
köhne izâr ve bir köhne kebe ve bir mavi Yanbolu kebe ve bir siyah Yanbolu kebe 
ve bir sürh velense ve üç beyaz çarşaf ve bir kırmızı velense ve bir perde-i cidâr ve 
iki Mısır hasırı ve bir Hindî peşkir ve bir güğüm ve bir tencere ve bir sagīr güğüm 
ve bir tencere-i kebîr ve bir tencere-i sagīr ve bir havan ve bir bakraç ve üç şamdan 
ve bir maşraba ve iki kevgir ve iki köhne bakrac ve bir kazgan-ı sagīr ve bir tas ve 
bir sahan-ı sagīr ve iki tepsi ve iki sahan ve bir tas ve bir hamam tası ve bir kevgir 
sahan ve üç tâbe ve bir leğen ve bir satır ve bir keser ve bir çekiç ve bir kazma ve 
bir destere ve bir balta ve bir demir kürek ve üç tabak ve bir ağaç sini ve bir tezgâh 
ve dört tarak ve iki kavanoz ve bir çıkrık ve iki sagīr küp ve iki tekne ve üç köhne 
destâr ve iki kavuk ve bir köhne yeşil ferâce ve bir köhne kırmızı kemha zıbın ve 
bir muhattem kuşak ve üç don ve üç gömlek ve bir kırmızı çakşır ve bir peştamal 
ve bir yeşil köhne Bağdâdî yelek ve yün çakşır-ı köhne ve bir beyaz sâde ve bir köh-
ne zıbın ve bir köhne kutnî âsumânî ve bir köhne beyaz kürk zevcem merkūme 
Servinaz’ın mülk-i mahzı ve hakk-ı sırfıdır, eşyâ-i müte‘addide-i mezkûrda bi 
vechin mine’l-vücûh ve sebebin mine’l-esbâb benim medhalim ve alâkam yok-
tur benim yedim yed-i âriyettir yed-i mülk ve asâlet değildir deyû tasarrufât-ı 
şer‘iyyesi nâfize olduğu hâlde ikrâr-ı tav‘î ettikde mukırr-ı [9a] mezbûru ikrâr-ı 
meşrûhunda (… …) Servinaz vicâhen ve şifâhen sebt olunup kayd olundu.
Tahrîren fi’l-yev[m]i’s-sâbi‘ min şehri Şevvâli’l-mükerrem sene hamse ve elf.
Şuhûdü’l-hâl: Mevlânâ Abbas Efendi b. İbrahim el-İmâm, Mustafa Bey b. Abdul-
lah er-Râcil, İsa Bey b. Ömer, Yusuf b. Abdullah, Ali Reis b. Abdullah, Mustafa 
Çelebi b. Mehmed, Ahmed Çelebi b. Mehmed, Murad b. Hızır, Mehmed Bey b. 
Abdullah, fahrü’l-akrân Veli Bey b. Abdullah, Mehmed Bey b. Abdullah ve gay-
ruhüm

70 [9a-1, Arapça] Fâtıma bt. Ali Reis adlı çocuğa nafaka takdir edildiği
Hâkim-i muvakki‘-i a‘lâ hâze’l-kitâb bi tevkī‘ihi’ş-şerîfi’l-müstetâb, mahmiye-i 
Galata mahallâtından Sinan Reis mahallesinde sâkine olan Fâtıma bt. Ali Reis 
b. Abdullah eş-şehîr bi Akbıyık nâm sagīrenin nafakası, kisvesi ve sâir havâic-i 
zarûriyyesi için, himâye ve terbiyesi altında bulunduğu Emine bt. Abdullah nâm 
anasının talebiyle, zeyilde mezkûr târihden i‘tibâren yevmî râyicü’l-vakt altı akçe 
farz ve takdîr etti ve mezbûre Emine’ye meblağ-ı mezbûru vakt-i hâcetde istidâne 
edip vakt-i zaferde ona rücû‘ etmeye izin verdi.
Cerâ zâlike ve hurrire fi’l-yevmi’s-sâmin min şehri Şevvâli’l-mükerrem sene ham-
se ve elf.
Şuhûd: Abdülkādir Hacı, İsa b. Mahmud, Mahmud Çelebi b. el-Müezzin, Hüsrev 
b. Abdullah, Hüseyin b. Abdullah, Sefer Halîfe b. el-İmâm ve gayruhüm

71 [9a-2] Mahmud Bey’in Abaza asıllı câriye ile evlendiği
Abaza tâifesinden olup Mahmud Bey b. İbrahim nâm kimesnenin mülk-i müşterâsı 
olan Fâtıma nâm câriye tarafından husûs-ı âti’z-zikre şer‘an vekâleti sâbite olan 
Kaytas Bey b. Abdullah mezbûr Mahmud Bey muvâcehesinde takrîr-i kelâm edip 
mezbûr Mahmud müvekkilem merkūme Fâtıma’yı vilâyet-i mezbûrede Emilsaho 
nâm beyden kendiye nikâh etmek için iştirâ edip nikâh dahi etmişdir hâlen câriye-i 
mezbûre[yi] bey‘ etmek ister imiş vâki‘ hâl mezbûr Mahmud Bey’e suâl olunma-
sın taleb ederin dedikde gıbbe’s-suâl merkūm Mehmed Bey husûs-ı mezbûru 
inkâr ile cevâb vericek müdde‘î-i merkūmdan kelâmına muvâfık beyyine taleb 
olundukda udûl-i müslimînden el-Hâc Ahmed b. Abdullah ve Yusuf b. Abdullah 
nâm kimesne[ler] li ecli’ş-şehâde meclis-i şer‘a hâzırân olup istişhâd olundukda 
edâ-i şehâdet-i şer‘iyye edip fi’l-vâki‘ merkūm Mahmud Bey câriye-i mezbûreyi 
bizim huzûrumuzda mûmâ-ileyh beyden kendime nikâh etmek için iştirâ ettim 
deyû ikrâr edip biz bu husûsa şâhidleriz şehâdet-i şer‘iyye dahi ederiz dediklerin-
de gıbbe’t-ta‘dîl ve’t-tezkiyye mâ vaka‘a alâ vukū‘ihî kayd olundu.
Tahrîren fi’l-yevmi’l-hâmis aşer min Şevvâli’l-mükerrem sene hamse ve elf.
Şuhûdü’l-hâl: Hüseyin Bey b. Abdullah, Cafer Bey b. Abdullah, Firdevs Bey b. Ab-
dullah, Receb Bey b. İbrahim, Nebi b. Murad, Ali Bey b. Abdullah, Murad b. Ab-
dullah, Ali Bey b. Abdullah, Hüsrev bin Abdullah ve gayruhüm

72 [9a-3] Mahmud Bey’in Abaza asıllı câriyesini hamile bıraktığı iddiası
Abaza tâifesinden olup Mahmud Bey b. İbrahim nâm kimesnenin mülk-i müşterâsı 
olan Fâtıma nâm câriye tarafından husûs-ı âti’z-zikre şer‘an vekâleti sâbite olan 
Kaytas Bey b. Abdullah mahfil-i kazâda mezbûr Mahmud Bey mahzarında takrîr-i 
kelâm edip müvekkilem mezbûre câriyeyi merkūm Mahmud Bey kendiye nikâh 
etmek için Emilsaho nâm beyden iştirâ edip câriye-i mezbûreye yakīn olmağla 
hâlâ hâmile olmuşdur, vâki‘ hâl suâl olunmasın taleb ederin dedikde gıbbe’s-suâl 
ve’l-inkâr mezbûr Mahmud Bey câriye-i mezbûreye yakīn ve dahl etmediğine 
yemîn müteveccih olup mezbûr Mahmud Bey vech-i meşrûh üzre yemîn billâh 
ettikden sonra mâ vaka‘a kayd olundu.
Fi’t-târihi’l-mezbûr.
Şuhûd: Es-Sâbikūn

73 [9a-4, Arapça] Fâtıma bt. Abdullah’ın Kaytas Bey’i vekîl ettiği
Fâtıma bt. Abdullah nâm câriye meclis-i şer‘a hâzıra olup, hâmil-i kitâb Kaytas 
Bey b. Abdullah’ı, Mahmud Bey b. İbrahim nâm zevci ve efendisi ile alâkalı da‘vâ 
ve husûmetine vekîl etti. O da vekâlet-i mezbûreyi kabûl edip hizmet-i lâzımesini 
edâyı müte‘ahhid oldu.
Cerâ zâlike ve hurrire fi’t-tarîhi’l-mezbûr.
Şuhûd: Es-Sâbikūn

74 [9a-5] Mihri Hatun’un ev satın aldığı
Bundan akdem mahmiye-i Galata mahallâtından Okçu Musa mahallesinde 
sâkine iken vefât eden merhûme Fâtıma bt. Ahmed nâm hâtunun vâlidesi Mihri 
bt. Abdullah nâm hâtun asâleten ve müteveffât-ı mezbûrenin li eb ve üm karındaşı 
olan Mustafa b. Ahmed nâm kimesnenin vekîl-i şer‘îsi olan Kamer bt. Abdullah 
nâm hâtun ve li eb kız karındaşı olan Rahime bt. Ahmed nâm hâtun tarafından 
husûs-ı âti’z-zikri Receb b. İbrahim ve Hacı Piyâle b. Abdullah şehâdetleri ile 
şer‘an vekâlet-i sâbite olan el-Hâc İbrahim b. Nureddin nâm kimesneler mahfil-i 
şer‘de hâfızatü hâze’l-kitâb Mihri bt. Oruc nâm hâtun muvâcehesinde bi’t-tav‘ ve’r-
rızâ ikrâr-ı sahîh-i şer‘î edip müteveffât-ı mezbûrenin muhallefâtından sâlifü’z-
zikr müvekkillerime irs-i şer‘le intikāl eden muhallefâtdan mahmiye-i mezbûre 
mahallâtından Câmi‘-i Kebîr mahallesinde vâki‘ hudûdunun bir tarafı el-Hâc 
Murad b. Abdullah mülküyle ve bir tarafı İsmail b. Musa mülküyle ve bir tarafı 
tarîk-i âm ile mahdûd ve bir tarafı Şemseddin vakfı ile mahdûd olan bir mahzeni 
ve bir muhavvatalı iki kenîfi müştemil olan iki bâb fevkānî ve bir tahtânî menzili 
vekâletim hasebiyle merkūme Mihri Hâtun’a yirmi üç bin nakd-i râyic fi’l-vakt 
akçeye bey‘-i bâtla bey‘ edip teslîm-i mebî‘ ve kabz-ı semen eyledik ba‘de’l-yevm 
menzil-i merkūm mezkûre hâtunun mülk-i müşterâsıdır keyfe mâ teşâ’ mutasar-
rıfe olsun dedikde mukırrûn-ı merkūmûnun vech-i mezbûr üzre olan ikrârlarını 
mukarrun lehe’l-mezbûre bi’l-muvâcehe kabûl ettikden sonra mâ hüve’l-vâki‘ 
gıbbe’t-taleb kayd şüd.
Hurrire fi’t-târihi’l-mezbûr.
Şuhûd: Hüseyin b. Abdullah er-Reisü’s-sultânî, Mehmed Çelebi b. İslâm, el-Hâc 
Nurullah b. Hüseyin er-Reis, Hüseyin b. Abdullah el-Münâdî, Abdülkādir b. Hacı 
ve gayruhüm

75 [9b-1, Arapça] Murad Bey’in kölesini sözleşmeli olarak âzat ettiği
Murad Bey b. Abdullah kıbelinden âti’z-zikr kitâbet ikrârına vekâleti Mustafa Reis 
b. Yusuf ve İbrahim b. Abdullah nâm kimesnelerin şehâdetleri ile sâbit olan Hüse-
yin Bey b. Abdullah meclis-i şer‘a hâzır olup, müvekkil-i mezbûrunun, kendisine 
rıkkını mu‘terif olan, gök gözlü, orta boylu, sağ kaşının üzerinde ve başının sol 
yanında ve sağ dirseğinde eser-i cerh bulunan hâmil-i hâze’l-kitâb Petro v. Mazo 
nâm abd-i memlûkünü zeyilde mezkûr târihden i‘tibâren tâm bir sene çalışması 
mukābilinde kitâbete kesdiğini bi’l-vekâle ikrâr eyledi. Vâki‘ ikrâr abd-i mevsûf-ı 
mezkûr tarafından vicâhen ve şifâhen tasdîk edildi. Hizmet-i mezbûreyi edâ eyle-
diğinde sâir ahrâr-ı asliyyîn gibi hür olacakdır. Gulâm-ı mesfûr kitâbet-i mezkûreyi 
kabûl edip vech-i meşrûh üzre hizmet-i lâzımesini edâyı müte‘ahhid oldu.
Cerâ zâlike ve hurrire [fi] 18 şehri Şevvâli’l-mükerrem sene hamse ve elf.
Şuhûd: İdris b. Abdullah, Memi b. Abdullah, Murad b. Abdullah, Ali b. Abdullah, 
Hüsrev b. Abdullah, Mustafa b. Abdullah ve gayruhüm







76 [9b-2, Arapça] Murad Bey’in Frenk asıllı câriyesini âzat ettiği
Emîrü’l-ümerâi’l-kirâm Murad Bey b. Abdüsselâm kıbelinden âti’z-zikr kitâbet 
ikrârına vekâleti Mustafa Reis b. Yusuf ve İbrahim b. Abdullah şehâdetleri ile sâbit 
olan Cafer Bey b. Abdullah meclis-i şer‘a hâzır olup, müvekkil-i mezbûrunun, 
kendisine rıkkını mu‘terife olan, orta boylu, gök gözlü, çenesinin sol yanında 
ben bulunan Efrenciyyetü’l-asl hâmiletü’l-kitâb Emine bt. Abdullah nâm câriye-i 
memlûkesini hasbeten lillâhi’l-azîm ve taleben li merzâti rabbi’r-rahîm âzâd ve 
tahrîr ettiğini bi’l-vekâle ikrâr eyledi. Vâki‘ ikrâr, câriye-i mevsûfe-i mezbûre tara-
fından vicâhen ve şifâhen tasdîk edildi. Câriye-i merkūme bu sûretle sâir harâir-i 
asliyyât-ı mükellefât gibi hürre oldu. Efendilerin âzâdlı köleleri üzerinde sâhib 
oldukları velâ hakkından gayrı üzerinde kimesnenin bir hakkı kalmadı.
Cerâ zâlike ve hurrire fi’t-târih.
Şuhûd: Es-Sâbikūn

77 [9b-3, Arapça] Mâhırâna bt. Abdullah’ın Kıbrıs asıllı kölesini âzat ettiği
Mâhırâna bt. Abdullah kıbelinden âti’z-zikr âzâd ve tahrîr ikrârına vekâleti 
bevvâb-ı sultânî Osman Çelebi b. Mehmed ve Hızır b. Pervâne nâm kimesne-
lerin şehâdetleri ile sâbit olan Âişe Hâtun bt. Mustafa meclis-i şer‘a hâzıra olup, 
müvekkile-i mezbûresinin, kendisine rıkkını mu‘terife olan, orta boylu, açık kaş-
lı, başının sol yanında ve sağ elinde eser-i cerh bulunan Kıbrısiyyü’l-asl hâmil-i 
kitâb Piyâle b. Abdullah nâm abd-i memlûkünü hasbeten lillâhi’l-azîm ve taleben 
li merzâti rabbi’r-rahîm âzâd ve tahrîr ettiğini bi’l-vekâle ikrâr eyledi.
Cerâ zâlike ve hurrire fi’t-târihi’l-mezbûr.
Şuhûd: Ali b. Mustafa er-Reisü’s-sultânî, İskender Reis b. Abdullah, Ramazan Bey 
b. Abdullah, el-Hâc Hızır b. Abdullah, Mustafa b. Yusuf, Osman b. Kurd, Pîrî Çe-
lebi b. Hasan, Sefer b. Abdullah, Mehmed Çelebi b. İslâm, Ferhad b. Abdullah, 
Ahmed Çelebi b. Memi Reis ve gayru[hüm]

78 [9b-4, Arapça] Hasan Bey’in Rüstem Çelebi Vakfı’ndan ödünç aldığı
Mustafa b. Yusuf ve Hamza b. Abdullah nâm kimesneler meclis-i şer‘a hâzırân olup, 
Hazret-i Ebî Eyyûb-i Ensârî mahallâtından Kasım Çavuş mahallesinde bundan 
akdem fevt olan merhûm Hasan Bey’in sagīrine kıbel-i şer‘den mansûb vasî olan 
Mehmed Çelebi b. Yusuf nâm hasm-ı câhid mahzarında, merhûm Rüstem Çelebi 
vakfı’na mütevellî olan hâmil-i hâze’l-kitâb Osman Çelebi b. Hamza’dan sâdır olan 
da‘vâ-yı sahîha-i şer‘iyyede gıbbe’l-istişhâd şöyle şehâdet ettiler ki müteveffâ-yı 
mezbûr hâl-i hayâtı ve kemâl-i sıhhatinde bizim yanımızda ve katımızda müdde‘î-i 
mezbûra karz cihetinden lâzımü’l-edâ ve vâcibü’l-kazâ râyicü’l-vakt iki bin akçe 
ve müşterâ-yı makbûz çuka bahâsından altı yüz akçe deyni olduğunu ikrâr ve 
i‘tirâf etti. Karz dışındaki meblağ, 1002 senesi gurre-i şehr-i Muharremi’nden 
bir sene tamâmına müecceldir. Mezbûr Osman Çelebi’ye meblağ-ı merkūmu bi 
vechin mine’l-vücûh ve sebebin mine’l-esbâb kısmen veya tamâmen almadığına 
dâir yemîn billâhi te‘âlâ ettikden ve şâhidlerin şehâdetlerinin ba‘de ri‘âyeti şerâiti’l-
kabûl inde’ş-şer‘ makbûl ve mu‘teber olmasından sonra mûcebince meblağ-ı 
merkūmun müteveffâ-yı mezbûrun muhallefâtından edâsına hükm edildi.
Cerâ zâlike ve hurrire fi’l-yevmi’s-sâmin aşer min şehri Şa‘bâni’l-mu‘azzam sene 
hamse ve elf.
Şuhûdü’l-hâl: İbrahim b. Abdi, Mehmed Bey b. el-Hâc İbrahim, Nebi b. Murad, 
Mehmed b. Yusuf, Mustafa b. Ali, Hüsrev b. Abdullah, Ahmed b. Hüseyin ve gay-
ruhüm mine’l-hâzırîn

79 [9b-5, Arapça] Osman’ın oğlu Ömer’e borcu olduğu
Cafer b. Abdullah ve Mustafa b. Ali nâm kimesneler meclis-i şer‘-i şerîfe hâzırân 
olup mahmiye-i Galata mahallâtından Bereketzâde mahallesinde bundan ak-
dem fevt olan Osman’ın Âişe nâm sagīre kızına kıbel-i şer‘den mansûbe vasî olan 
Şâdıman Hâtun bt. Abdullah nâm husûs-ı âti’z-zikri inkâr eden hasm-ı câhid mah-
zarında, mahalle-i mezbûrede vefât eden Yasemin bt. Abdullah nâm merhûmenin 
Ömer b. Osman nâm sagīrine kıbel-i şer‘den mansûb vasî olan hâmil-i hâze’l-kitâb 
Mehmed b. Veli’den sâdır olan da‘vâ-yı sahîha-i şer‘iyyede gıbbe’l-istişhâd şöy-
le şehâdet ettiler ki müteveffâ-yı mezbûr hâl-i hayâtı ve kemâl-i sıhhatinde bizim 
yanımızda ve katımızda sagīr-i mezbûr malından ve karz cihetinden üzerinde ve 
zimmetinde lâzımü’l-edâ ve vâcibü’l-kazâ râyicü’l-vakt sekiz bin akçe lâzımü’l-
edâ ve vâcibü’l-kazâ deyni olduğunu ikrâr ve i‘tirâf etti. Vasiyy-i mezbûra meblağ-ı 
merkūmu bi vechin mine’l-vücûh ve sebebin mine’l-esbâb kısmen veya tamâmen 
almadığına dâir yemîn billâhi te‘âlâ verildikden ve şâhidlerin şehâdetlerinin ba‘de 
ri‘âyeti şerâiti’l-kabûl inde’ş-şer‘ makbûl ve mu‘teber olmasından sonra mûcebince 
meblağ-ı merkūmun müteveffâ-yı mezbûrun muhallefâtından edâsına hükm edildi.
Cerâ zâlike ve hurrire fî yevmi’r-râbi‘ min şehri Ramazân sene hamse ve elf.
Şuhûdü’l-hâl: Mevlânâ Mustafa b. Ali, Ahmed b. Hüseyin, Hüsrev b. Abdullah, 
Mehmed b. Yusuf, Mustafa b. Hızır Ahmed, Nebi b. Murad ve gayruhüm

80 [9b-6, Arapça] Âişe bt. Osman adlı çocuğa vasî atandığı
Hâkim-i muvakki‘-i a‘lâ hâze’l-kitâb, Şâdıman bt. Abdullah nâm hâtunu, babası 
bundan akdem mahmiye-i Galata mahallâtından Bereketoğlu mahallesinde fevt 
olan Osman’ın Âişe nâm sagīre kızına, zabt-ı ahvâli ve müteveffâ-yı mezbûr baba-
sından irs-i şer‘le kendisine intikāl eden emvâlin muhâfazası için vasî nasb etti. O 
da vesâyet-i merkūmeyi kabûl edip hizmet-i lâzımesini edâyı ta‘ahhüd etti.
Cerâ zâlike ve hurrire fi’l-yevmi’l-hâmis min şehri Ramazâni’l-mübârek sene 
hamse ve elf.
Şuhûdü’l-hâl: Mevlânâ Mustafa b. Ali, Ahmed b. Hüseyin, Hüsrev b. Abdullah, 
Mehmed b. Yusuf, Mustafa Çelebi b. Ahmed ve gayruhüm

81 [10a-1] Râbia Hatun bt. Mehmed’in muhallefâtı
(…) Merhûme Râbia Hâtun bt. Mehmed’in muhallefâtıdır.
Kıymeti

(…) (...)

(…) 700
Mertebânî kâse 170
Satranç 40

(…) 60

(...) beyaz 320
Velense-i sürh 330
Yemeni yorgan 330
Kaliçe-i kebîr 4.000 
Yüz yastığı 3 170
Üzengi 600
Kaliçe 830
Siyah ferâce köhne 1.150
Kırmızı kuburî yenli yelek 920
Beyaz zıbın 2 200
Mücevveze 62
Kırmızı kuburî yenli yelek 340
Fağfurî tabak 330
Tabak 80
Simât-ı köhne 80
Ağaç sini 2 100
Hırdavât 100
Fağfurî kâse 2 70
Tabak 20
Keman 100
Mermer 120
Sandık-ı köhne 12
Döşeme kebe 390
Velense-i beyaz 400
Keçe-i Acem kebîr 620
Alaca döşeme 280
Keçe sagīr 100
Sofra köhne 40
Kırmızı donluk çuka zirâ‘ 4 rob? 6 1.330
Lâciverd ferâce 1.151
Yapuk köhne 35
Kâse İznik 29
Keçe döşeme 585
Keçe minder acem 365
Münakkaş kadife yorgan 805
Neftî kebe 300
Post 42
Keçe-i sagīr köhne 250
Keçe köhne 50
Aba pâre 394
Bir pâre dahi 110

Çarşaf 2 190
Kıvrak-ı Rüstemî 300
Hotaz 2 840
Atlas yaka 236
Tabak 12
Sorguç 2 290
Kolçak 260
İskemle 200
Sandık 2 505
Velense-i beyaz 300
Mâî kebe döşeme 200
Bıçak 60
Kırmızı üzre? yenli ferâce 191
Kubur ma‘a ok 60
Kandil ma‘a ok 40
Siper köhne 400
Seccâde 200
Siper köhne 200
Üzengi köhne 140
Mâî kıvrak-ı Dimyat 405

Çakşır 160
Şeb külah 47
Bohça 50
Abâyî köhne 70

Çuka kürde balin 20
Sahan 4 tepsi 1 512
Tencere 50
Gülâb güğümü 290
Sahan tepsi 326
Leğen-i kebîr 450
Yastık-ı köhne 155
Balmumu 700
Sahan 4 tepsi 1 450
Yumurta tâbesi 71
Ocak demiri 25
Şamdan 3 50
Mifreş 140
Sahan 4 tepsi 1 215
Kapak 55
Yastık-ı köhne 210
Maşraba-i kebîr 150
Börek tepsi 3 100
Kahve ibriği 30
Bakraç 2 60
Güğüm tas 100
Tencere 370
Sahan kapağı 140
Bukağı 60
Tepsi 62
Tencere-i sagīr 60
Kumkuma 10
Demir 28
Tas 60
Kazgan köhne 300
Şamdan 2 90
Sâ‘at 51
Mîzân 10
Sahan 8
Kazgan 300
Sepet sandık 2 100
Sini-i nühâs 60
Tâbe 130
Tülbent ağacı 20
Tencere 200
Gülâb güğümü 310
Sacayak 60
Tencere 100
Sacayak 20
Tepsi kumkuma 70
Tas ma‘a kapak 30
Demirler 100
Güğüm 140
Alaca kilim 350
Keman 65
Kebe-i köhne 310
Kebe-i köhne 104
Sahan kapağı 9 297
İstinye’de olan hırdavât 1.000
Hırdavât 60
Hırdavât 41
Nukūd 19.000
Yekûn 157.380
Haraççı mahallesinde vâki‘ hâne 
1, Kızıltaş mahallesinde vâki‘ 
hâne 1, Karamustafapaşa’da 
vâki‘ bahçe Eski bezzâsistanda 
vâki‘ dolab 1, mahmiye-i Galata 
tevâbi‘inden İstinye’de vâki‘ 
müte‘addid evler ve yine İstinye’de 
vâki‘ bahçe
Yekûn 
ber 
vech-i 
tahmîn 
cem‘an 

400.000
Der zimmet-i Ahmed Çavuş 3.000
Der zimmet-i Ali Bey es-Sarrâc 68.000
Yekûn 628.380
Minhe’l-ihrâcât
Resm-i kısmet 8.300
Dellâliyye 2.270
Hammâliyye 300
Harc-ı ma‘kūl 4.000
Kâtibiyye 1.000
Ve ihzâriyye 600
Gulâmiyye 600
Resm-i hüccet 150
El-Bâkī 140.160
Hisse-i Âişe 20.080
Hisse-i Safi ye 20.080
Zikr olunan hâneler ile dükkân 
ve zimemde olan 71.000 akçe 
beyne’l-verese taksîm olunmayıp 
eş-şehîr bi Kebelizâde [vakfına] 
mevkūfdur gafl et olunmaya

82 [10a-2, Arapça] Kurd Çelebi’nin Gürcü asıllı câriyesini âzat ettiği
İbrahim Efendi b. Ali ve Hüseyin Bey b. Abdullah nâm kimesneler meclis-i şer‘a 
hâzırân olup, Mekke-i mükerreme’de bundan akdem fevt olan Kurd Çelebi’nin 
Âişe Hâtun nâm zevcesi kıbelinden vekâleti Mehmed b. Hasan ve Mehmed b. el-
Hâc Veli’nin şehâdetleri ile sâbit olan Siyâmi Halîfe b. Mustafa nâm hasm-ı câhid 
mahzarında, orta boylu, açık kaşlı, elâ gözlü, Gürciyyetü’l-asl hâmiletü hâze’l-
kitâb Yasemin bt. Abdullah’dan sâdır olan da‘vâ-yı sahîha-i şer‘iyyede gıbbe’l-
istişhâd şöyle şehâdet ettiler ki müteveffâ-yı mezbûr efendisi Kurd Çelebi, maraz-ı 
mevtinde taht-ı mülkiyetinde bulunan müdde‘iye-i mezbûre Yasemin’i hasbeten 
lillâhi te‘âlâ âzâd ve tahrîr etmişdi. Şehâdetleri ba‘de ri‘âyeti şerâiti’l-kabûl inde’ş-
şer‘ makbûl ve mu‘teber olmağın mûcebince efendisi Kurd Çelebi malından ıtkına 
hükm edildi.
Cerâ zâlike ve hurrire ( ).
Şuhûd: Fahrü’l-a‘yân Ramazan Efendi eş-şehîr bi Kuşakçızâde, Mehmed Reis, 
Bilâl Çelebi [b.] Ahmed, Şaban b. Hasan, Ali Çelebi [b.] Bilâl, (…)







83 [10b-1] İbrahim Bey b. Hamza’nın evini ve yirmi bin 
akçesini vakfettiği
&lt;&lt;Hamd ü sipâs ve şükr-i (…) cenâb-ı rabbi (…) ve mâlikü’r-rikāb celle celâlühû 
(…) Muhammedin ve âlihî ecma‘în ammâ ba‘d sebeb-i tahrîr-i sahîfe-i şer‘iyye ve 
bâ‘is-i tahrîr-i makāle-i mer‘iyyesi ol[dur] ki Hazret-i Ebî Eyyûb Ensârî -aleyhi 
rahmetü’l-Bârî- mahallâtından Câmi‘-i Kebîr mahallesinde bundan akdem vefât 
edip verâseti zevcesi Âişe Hâtun bt. Abdülcelil ve kızı Ümmühâni nâm sagīresine 
münhasıra olan İbrahim Bey b. Hamza nâm müteveffânın tafsîl-i âti’l-beyân üzre 
vakfına mütevellî nasb olunan fahrü’l-akrân Mehmed Çelebi b. ( ) nâm kimesne 
meclis-i şer‘-i şerîf ve mahfil-i dîn-i münîfde müteveffâ-yı merkūmun zevcesi 
mezbûre Âişe Hâtun ve müteveffâ-yı mezbûrun sagīre kızı mezbûre Ümmühâni’ye 
vasiyy-i muhtârı olan fahrü’l-akrân Sefer Bey b. Abdullah mahzarlarında takrîr-i 
da‘vâ edip müteveffâ-yı mezbûr İbrahim Bey târih-i kitâbdan bir yıl mukaddem 
hâl-i hayâtında ve kemâl-i akl ve sıhhatinde mahalle-i mezbûrede vâki‘ bir tarafı 
Ekmekçi Süleyman vakfı’na ve bir tarafı Yakub Çavuş’un saraylı kızlarına şart eyle-
diği vakfa ve bir tarafı İshak Hoca vakfı’na ve bir tarafı tarîk-i âma müntehî olup beş 
bâb ulvî ve iki bâb süflî evleri ve iki ahırı ve bir dükkânı ve tahta-pûşu ve sundur-
maları ve iki su kuyusu ve iki kenîfi ve bağçe ve içinde su kuyusunu müştemil olan 
menzilini âmme-i tevâbi‘i ve merâfıkı ve kâffe-i menâfi‘i ve levâhıkı ile vakf ve haps 
eyleyip süknâsını hayâtda oldukça evvelâ kendiye şart eyleyip ba‘de’l-vefât zevce-
si Âişe Hâtun ile kızı mezbûre Ümmühâni’ye ale’s-seviyye şart eyleyip ikisinden 
her kangısı vefât ederse hayâtda olan cümlesine mutasarrıf olup ba‘dehû mezbûre 
Ümmühâni’nin evlâdına ve evlâd-ı evlâdına ve evlâd-ı evlâd-ı evlâdına sümme fe-
sümme batnen ba‘de batnin ve fer‘an ba‘de aslin şart edip mezbûre Ümmühâni’nin 
evlâdı münkariz oldukda menzil-i mezbûr izn-i hâkim ile bey‘ olunup vâkıf-ı 
merkūmun utekāsından kaç kimesne bulunursa semeni ile aded-i ruûsları mikdâr 
odalar iştirâ olunup her birisi orada sâkin olup ve her birinin sâkin olduğu oda 
kendiye ve evlâd-ı evlâdına ile’l-inkırâz vakf [ve] şart ola. Ve vâkıf-ı merkūmun 
rebîbe kızı Âişe bt. Gāzi’ye dahi bir oda ta‘yîn olunup kendiye ve evlâdına vakf ola. 
Semen-i mezbûrdan her ne mikdâr akçe bâkī kalırsa her sene onu on bir hesâbı üzre 
istirbâh olunup kaç akçe hâsıl olursa yevmî ikişer akçeye Kur’ân-ı azîm’den bir cüz-i 
şerîf tilâvet olunup sevâbı Resûlullah sallallâhu aleyhi vesellem rûh-ı şerîflerine ve 
vâkıfın rûhuna ihdâ oluna. Ve meşrûtun leh olan kimesneler münkariz oldukça 
zikr olunan odalar îcâr olunup vech-i meşrûh üzre icâresiyle cüzler kırâat oluna. 
Ve mütevellîsine dahi bir mikdâr vazîfe ta‘yîn oluna ve belde-i merkūmede hâkim-i 
şer‘ olana her sene muhâsebesi imzâsı için yüz akçe ta‘yîn oluna. Ve zikr olunan 
menzilin termîm ve ta‘mîri için hâlis-i mâlından yirmi bin akçe dahi ifrâz ve vakf 
[ve] haps eyleyip müslümanları işhâd eyledi. Menzil-i merkūm şart-ı vâkıf üzre 
tebdîl olunmak lâzım geldikde zikr olunan yirmi bin akçe dahi semen-i menzile 
ilhâk olunup cümlesinden cüzler ta‘yîn olunup vech-i meşrûh üzre tilâvet olu-
na deyû şart edip menzil-i merkūmun ve meblağ-ı mezbûrun tevliyyetini hâl-i 
hayâtda kendi nefsine ba‘dehû hâkim-i şer‘ lâyık gördüğü kimesneye şart etmiş idi. 
Husûs-ı mezbûrda tescîl-i şer‘î müyesser olmadan vakf-ı mezkûr ve şart-ı meşrûhu 
üzre musırran vefât etmişdir. Vasiyyeti mûcebince zikr olunan menzili ve yirmi 
bin akçeyi tevliyyetim hasebiyle terekesinden taleb ederim suâl olunsun dedikde 
mezbûre Âişe’ye ve vasiyy-i mezbûr Sefer Bey’e suâl olundukda husûs-ı merkūmu 
bi’l-külliyye inkâr ile cevâb vericek mütevellî-i mezbûrdan sıdk-ı makāline beyyi-
ne taleb olundukda udûl-i müslimînden Mehmed Çelebi b. Mahmud ve Ahmed 
Çelebi b. İsa nâm kimesneler li ecli’ş-şehâde mahfil-i kazâya hâzırân olup gıbbe’l-
istişhâd edâ-i şehâdeti şer‘iyye edip fi’l-hakīka müteveffâ-yı merkūm İbrahim bey 
hâl-i hayâtında menzil-i merkūmu ve meblağ-ı mezbûr yirmi bin akçeyi vech-i 
meşrûh üzre vakf ve şart edip bunun üzerine musırran vefât eyledi. Biz bu husûsa 
şâhidleriz şehâdet dahi ederiz dediklerinde ba‘de’t-ta‘dîl ve’t-tezkiyye şehâdetleri 
makbûle oldukdan sonra ( ) &gt;&gt;
Bundan sonra tekrâr kayd olunmuştur gaflet olunmaya.

84 [10b-2] Mirasçıların terekeyi kendi aralarında paylaştığı
Hazret-i Ebî Eyyûb-i Ensârî -radiye anhu rabbühü’l-Bârî-de Baba Haydar mahal-
lesinde sâkin olup Eğri seferinde şehîd olan merhûm Şeyh Hızır Efendi b. Şucâ‘’ın 
verâseti zevce-i metrûkesi Nâime Hâtun bt. Ahmed’e ve sulbî kebîr oğulları el-Hâc 
Mehmed ve Şeyh Mehmed’e ve sulbiye kebîre Kerime ve Sâliha’ya münhasıra olduk-
dan sonra mezbûre el-Hâc Mehmed ve Şeyh Mehmed ve Nâime ve Sâliha meclis-i 
şer‘de bâ‘isetü’l-kitâb mezbûre Kerime muvâcehesinde her biri takrîr-i kelâm 
edip mûrisimiz merhûm-ı merkūmun akār ve menkūl kıymetinden olan cümle 
muhallefâtı beynimizde kısmet olundukda her birimize isâbet eden hisse-i şâyi‘amızı 
sâir muhallefâtdan alıp muhallefât-ı mezbûreden olup mahalle-i mezbûrede vâki‘ 
bir tarafı Beyzâde mülkü ve bir tarafı Âbide Hâtun vakfı ve iki tarafı tarîk-i âm ile 
mahdûd üç bâb fevkānî ve üç bâb tahtânî odaları ve ahırı ve kileri ve sofaları ve 
fırını ve bi’r-i mâyı ve cüneyneyi hâvî olan menzili mezbûre Kerime’nin kırk sekiz 
sehimden yedi sehim hisse-i şer‘iyyesi mukābelesinde mezbûre Kerime’ye ta‘yîn ve 
tahsîs olunup ol dahi bi’t-terâzî kabûl ve kabz eyledi min ba‘d mezbûre Kerime’nin 
menzil-i mezkûr mülk-i mahzıdır, bizim alâka ve medhalimiz yoktur dediklerinde 
gıbbe’t-tasdîki’ş-şer‘î mâ vaka‘a bi’t-taleb ketb olundu.
Cerâ fî evâili Rebî‘ilevvel sene sitte ve elf.
Şuhûd: Kara Hasan Efendi, Mahmud Beşe b. ( ), Ali Efendi b. el-İmâm, Mehmed 
b. Ferruh el-Müezzin, el-Hâc Ahmed b. el-Kâtib, Rıdvan Dede b. Abdullah, Meh-
med Çelebi b. Mahmud er-Râcil ve gayruhüm







85 [11a-1] Râbia Hatun bt. Mehmed’in muhallefâtı
(…) Merhûme Râbia Hâtun bt. Mehmed’in muhallefâtıdır. Vasiyy-i muhtâr 
Behra[m b.] Abdullah ma‘rifeti ile yazıldı.
Vaka‘a’t-tahrîr fi’l-yevmi (…)
Adedi 
Kıymeti
Sürmâî çatma yorgan 1 1.400
Velense-i beyaz 1 200
Kılıf-ı yastık 1 30

(...) atlas 1 107
Kürdî sürh 1 120
Zıbın 1 180
Yüz-i yastık 2 211
Dârâyî kaftan 1 180
Lahor 2 25

...? börk ...? 125?
Kevgir ma‘a kepçe 81
Hamam leğeni 1 176
Bakraç 2 36

(…) 25
Perde-i yük 1 106
Mavi zıbın 1 390
Kibridî zıbın 1 390
Arakiyye 1 14
Köhne kaliçe 1 21
Minder 1 25
Beyaz velense 1 116
Yün yorgan 1 120
Def‘a minder 1 85
Yüz-i yastık 2 61
Hamam gömleği 1 115
Kazgan-ı kebîr 1 200
Leğen ma‘a ibrik 1 71
İskemle münakkaş 49
Tencere-i kebîr 1 52
Tas 2 30
Tepsi 2 25 
Hamam kutusu ma‘a tas 23
Kutu 1 50

Çarşaf ma‘a kılıf 1 26
Beyaz nezkeb 1 63
Yüz-i yastık 1 7
Köhne don ma‘a destâr 1 53
Beyaz velense 1 141
Yastık 1 106
Kılıf-ı yastık 1 27
Sarı velense 1 200
Minder 1 131

Çarşaf-ı köhne 1 20
Kırmızı yen köhne 1 10
Peşkir alaca 1 64
İplik 375
Tencere-i kebîr 1 190
Kutu 1 14

Çarşaf-ı köhne 1 14
Beyaz tor kuşak 1 385
Hırdavât 20
Hasır-ı Mısır 2 160
Yastık 1 69
Yorgan-ı kırmızı çatma 1 200
Kaliçe 1 800
Yorgan-ı köhne 1 100
Sarı tekbend 1 470
Mavi çakşır 2 75
Münakkaş bohça 1 390
Perde-i fânus 1 65
Yastık 1 33
Minder 1 111
Yastık 1 60
Yastık 1 32
Kılıf-ı minder 1 80
Alaca kilim 1 60
Döşek 1 321
Peşkir 1 91
Bohça münakkaş 1 120

Çarşaf 1 70
Tencere 1 50
Kapaklı tas 1 32
Tencere 1 56
Demir sini 1 161
Yaşmak-ı ocak? 1 110
Gümüş ayna 1 170
Atlas kaftan 1 700
Siyah ferâce 1 660

Çatma yorgan yeşil 1 1.020
Yemeni yastık 1 56
Kaliçe 1 180
Minder döşek 1 171
Kaliçe 1 172
Yastık yüzü ma‘a kırmızı sürmâyi 
2

680
Mavi mintan kaftan 1 1.300
Serâser yorgan 1 1.000
Yastık aded 1 170
Minder aded 1 54
Döşek aded 1 K 252
Yastık aded 1 62
Beyaz velense 1 100

…? aded 1 27
Münakkaş sofra aded 1 75
Mavi zıbın aded 1 120
Sahan ma‘a tepsi 5 322
Sahan aded 4 205
Tepsi aded 1 51
Maşraba ma‘a kebîr 1 sagīr 1 123
Zünnârî kuşak aded 1 440
Beyaz yen aded 1 75
Mavi nezkeb aded 1 8
Sandık aded 4 1.000
Minder aded 1 125
Yastık kılıf aded 1 50
Döşek aded 1 250
Yastık aded 1 40
Kaliçe aded 1 61
Minder aded 1 26
Hâtem-i la‘l 1 201
Köhne yastık aded 1 20
Kibridî atlas aded 1 1.550
Kebe köhne siyah aded 1 40
Minder aded 1 20
Sandık aded 1 17
Köhne kilim aded 1 60?
Küpe aded 1 2.010
Bilezik aded 1 3.480
Telli hâre ma‘a yen aded 1 1.660
Menzil ma‘a cemî‘ü’t-tevâbi‘ 35.500 
Mehr-i müeccel 2.000
Yekûn 
64.777
2.000
Cem‘an 66.777
Minhâ dellâliyye 710
Dîdebâniyye 200
İhzâriyye 300
Dellâliyye, hırdavât 400
Hammâliyye 60
Münâdiye 60
Du‘âcıya 10
Dellâliyye-i âhar 140
Yekûn 1.880
El-Bâkī 64.697
Minhâ deyn-i müsbet 2.623
Resm-i kısmet 1.000
Beyne’l-verese 65.274

66.777

1.660

64.897

66.777

710

200

300

400

40

40

10

160

1.880

64.897

3.623

61.774

86 [11a-2, Arapça] Alaca Hüseyin’in evinin yarı hissesini Fâtıma 
Hatun’a sattığı
Alaca Hüseyin demekle meşhûr Hüseyin Bey b. Abdullah el-Cündî nâm kimesne 
meclis-i şer‘-i şerîfe hâzır olup, Aynî Hâtun bt. Abdullah nâm müteveffât zevce-
sinden irs-i şer‘le kendisine intikāl eden ve işbu akdin kendilerinden sudûruna 
kadar sâhibi ve mâliki olduğu, elinde ve taht-ı tasarrufunda bulundurduğu, hâric-i 
mahmiye-i Galata mahallâtından Firuz Ağa mahallesinde kâin bulunan, fevkānî 
ve tahtânî üçer beyti, su kuyusunu ve helâyı hâvî, bir tarafdan Derviş b. Kasım 
mülkü, diğer tarafdan Keyvan b. Abdullah mülkü ve iki tarafdan da tarîk-i âm ile 
mahdûd olan menzilin nısf-ı şâyi‘ini cümle tevâbi‘ ve levâhıkı ve âmme-i menâfi‘ 
ve merâfıkı ile râyicü’l-vakt on dört bin akçe semen-i mu‘ayyen-i makbûzla 
hâmiletü hâze’l-kitâb Fâtıma Hâtun bt. Abdullah’a îcâb kabûl ve teslîm tesellümü 
hâvî bey‘-i bâtt-ı sahîh ile bey‘ ettiğini ikrâr ve i‘tirâf eyledi. O da kendi malıyla 
ve kendisi için menzilin nısf-ı şâyi‘ini iştirâ etti. Vâki‘ ikrâr müşteriye-i merkūme 
tarafından vicâhen ve şifâhen tasdîk edildi.
Cerâ zâlike ve hurrire fi’l-yevmi’s-sâlis min Şa‘bâni’l-mu‘azzam sene hamse ve elf 
mine’l-hicreti’n-nebeviyye el-Mustafaviyye.
Şuhûdü’l-hâl: Mehmed Halîfe b. Bereket el-İmâm, Yunus b. Abdullah el-Cündî, 
Ali b. Hasan, Hüsrev b. Abdullah el-Muhzır, Beşir Bey b. Abdullah, Mustafa b. 
İsmail el-Müezzin, Ali b. Mehmed, Müstedâm Bey [b.] Abdullah, Mustafa b. el-
Muhzır ve gayruhüm mine’l-hâzırîn







87 [11b-1, Arapça] Râbia Hatun’un hayır ve hasenat yapılmasını 
vasiyet ettiği
(…) mevlânâ Mahmud Halîfe (…) ve el-Hâc Hüseyin b. Ali ve Ahmed Bey 
b. Abdullah el-Bevvâbü’s-sultânî nâm kimesneler meclis-i şer‘a hâzırûn olup 
hâric-i mahmiye-i Galata mahallâtından Muhyiddin Efendi mahallesinde bun-
dan akdem fevt olan Râbia Hâtun bt. Mehmed’in muhallefâtına vâzı‘-ı yed olan 
mahmiye-i Galata’da vâki‘ beytülmâl-i hâssın emîni fahrü’l-cüyûş Mehmed Ça-
vuş mahzarında, hâmil-i kitâb Behram Bey b. Abdullah’dan sâdır olan da‘vâ-yı 
sahîha-i şer‘iyyede gıbbe’l-istişhâd şöyle şehâdet ettiler ki müteveffât-ı merkūme 
maraz-ı mevtinde cemî‘ sülüs-i mâlını vücûh-i hayrâta vasiyyet edip müdde‘î-i 
mezkûr Behram Beyi de vasiyyetinin tenfîzine vasiyy-i muhtâr seçdi ve vasiy-
yeti üzerine musırran vefât etti ve vasiyyetinden dönmedi. Mezbûr Behram Bey 
de vesâyet-i mezkûreyi kabûl edip hizmet-i lâzımesini edâyı müte‘ahhid oldu. 
Şehâdetleri ba‘de ri‘âyeti şerâiti’l-kabûl inde’ş-şer‘ makbûl ve mu‘teber olmağın 
mûcebince cemî‘ muhallefâtından sülüs-i mâlının vasiyy-i muhtâr Behram ye-
diyle sarf edilmesine hükm edildi.
Cerâ zâlike ve hurrire fî 2 şehri Şa‘bâni’l-mu‘azzam sene hamse ve elf.
Şuhûd: Hüsrev b. Abdullah, Mehmed b. Ali, Ahmed b. Hüseyin, Ali Dede b. Ha-
san, Rıdvan Ağa b. Abdullah, Hasan b. Hamza ve gayruhüm

88 [11b-2, Arapça] Râbia Hatun’un Rus asıllı câriyesini âzat ettiği
Mahmud b. Muharrem el-Hatîb ve el-Hâc Hüseyin b. Ali ve Rıdvan Bey b. Ab-
dullah ve bevvâb-ı sultânî Mehmed b. Abdullah nâm kimesneler meclis-i şer‘a 
hâzırûn olup, hâric-i mahmiye-i Galata mahallâtından Muhyiddin Efendi mahal-
lesinde fevt olan merhûme Râbia Hâtun bt. Mehmed’in vasiyy-i muhtârı olarak 
muhallefâtına vâzı‘-ı yed olan Behram Bey b. Abdullah nâm hasm-ı câhid mahza-
rında ve müteveffât-ı merkūmenin Mehmed Bey b. Mustafa nâm zevci mahzarında, 
orta boylu, açık kaşlı, gök gözlü, beyaz tenli, Rusiyyetü’l-asl hâmiletü hâze’l-kitâb 
Yasemin bt. Abdullah’dan sâdır olan da‘vâ-yı sahîha-i şer‘iyyede gıbbe’l-istişhâd 
şöyle şehâdet ettiler ki müteveffât-ı mezbûre hâl-i hayâtı ve kemâl-i akl ve sıhha-
tinde kendisine rıkkını mu‘terife olan müdde‘iye-i mevsûfe-i mezbûreyi hasbeten 
lillâhi’l-azîm ve taleben li merzâti rabbi’r-rahîm âzâd ve tahrîr etti. Efendilerin 
âzâdlı köleleri üzerinde sâhib oldukları velâ hakkından gayrı üzerinde kimesne-
nin bir hakkı kalmadı. Şehâdetleri ba‘de ri‘âyeti şerâiti’l-kabûl inde’ş-şer‘ makbûl 
ve mu‘teber olmağın mûcebince ıtkına hükm edildi.
Cerâ zâlike ve hurrire fî 2 şehri Şa‘bâni’l-mu‘azzam sene hamse ve elf.
Şuhûd: Es-Sâbikūn







89 [11b-3, Arapça] Râbia Hatun’un Rus asıllı câriyesini âzat ettiği
Mahmud b. Muharrem el-Hatîb ve el-Hâc Hüseyin b. Ali ve Rıdvan Bey b. Ab-
dullah ve bevvâb-ı sultânî Mehmed b. Abdullah nâm kimesneler meclis-i şer‘a 
hâzırûn olup, hâric-i mahmiye-i Galata mahallâtından Muhyiddin Efendi mahal-
lesinde fevt olan merhûme Râbia Hâtun bt. Mehmed’in vasiyy-i muhtârı olarak 
muhallefâtına vâzı‘-ı yed olan Behram Bey b. Abdullah nâm hasm-ı câhid mahza-
rında ve müteveffât-ı merkūmenin Mehmed Bey b. Mustafa nâm zevci mahzarında, 
orta boylu, açık kaşlı, gök gözlü, beyaz tenli, Rusiyyetü’l-asl hâmiletü hâze’l-kitâb 
Beşâret bt. Abdullah’dan sâdır olan da‘vâ-yı sahîha-i şer‘iyyede gıbbe’l-istişhâd 
şöyle şehâdet ettiler ki müteveffât-ı mezbûre hâl-i hayâtı ve kemâl-i akl ve sıhha-
tinde kendisine rıkkını mu‘terife olan müdde‘iye-i mevsûfe-i mezbûreyi hasbeten 
lillâhi’l-azîm ve taleben li merzâti rabbi’r-rahîm âzâd ve tahrîr etti. Efendilerin 
âzâdlı köleleri üzerinde sâhib oldukları velâ hakkından gayrı üzerinde kimesne-
nin bir hakkı kalmadı. Şehâdetleri ba‘de ri‘âyeti şerâiti’l-kabûl inde’ş-şer‘ makbûl 
ve mu‘teber olmağın mûcebince ıtkına hükm edildi.
Cerâ zâlike ve hurrire fî 2 şehri Şa‘bâni’l-mu‘azzam sene hamse ve elf.
Şuhûd: Es-Sâbikūn

90 [11b-4, Arapça] Fâtıma bt. Sefer’in ev satın aldığı
Hâric-i mahmiye-i Galata mahallâtından Muhyiddin Efendi mahallesinde bundan 
akdem fevt olan merhûme Râbia Hâtun bt. Mehmed’in zevci ve vârisi Mehmed b. 
Mustafa nâm kimesne ve Sâkine ve Fâtıma bintey Mehmed nâm hâtunlar kıbelin-
den husûs-ı âti’z-zikre vekâleti sâbit olan Hasan Bey b. Abdullah ve müteveffât-ı 
merkūmenin cemî‘ sülüs-i mâlından vasiyyetlerini tenfîze vasiyy-i muhtâr olan 
Behram Bey b. Abdullah nâm kimesneler meclis-i şer‘-i şerîf ve mahfil-i dîn-i 
münîfe hâzırûn olup müteveffât-ı merkūmenin muhallefâtından irs-i şer‘le kendi-
lerine intikāl eden, mahalle-i mezbûrede vâki‘, tahtânî ve fevkānî birer beyti, eşcâr-ı 
müsmireyi, fırını ve ahırı müştemil bulunan, bir tarafdan Emine bt. Tatar İlyas 
mülkü, diğer tarafdan Sultan Hâtun mülkü, öteki tarafdan Hacı Reis mülkü ve di-
ğer tarafdan da tarîk-i âm ile mahdûd olan cemî‘ menzili cümle hudûdu ve kâffe-i 
hukūku ile râyicü’l-vakt on beş bin akçe semen-i mu‘ayyen-i makbûzla hâmiletü 
hâze’l-kitâb Fâtıma bt. Sefer’e bey‘ ettiklerini ikrâr ve i‘tirâf ettiler. Müşteriye-i 
mezbûre de kendi mâlıyla ve kendisi için menzil-i mezbûru onlardan iştirâ etti. 
Vâki‘ ikrâr, müşteriye-i mezkûre tarafından vicâhen ve şifâhen tasdîk edildi.
Cerâ zâlike ve hurrire fî evâhiri şehri Zilhicceti’ş-şerîfe sene hamse ve elf.
Şuhûdü’l-hâl: Mahmud Halîfe b. Muharrem el-İmâm, Abdülkādir Hoca b. Hacı, 
Şeyh Mehmed b. Ahmed, el-Hâc Ali b. Hüseyin, Bâli Çelebi b. Abdullah, Ali b. 
Hüseyin, el-Hâc Mustafa b. Hamza, Ebûbekir b. Osman, Ali b. Hamza, Rıdvan 
Ağa b. Abdullah, Yusuf b. Murad, Mehmed Reis b. Abdullah, Behram b. Abdullah, 
İskender b. Abdullah, el-Hâc Abdurrahman b. Abdülhay

91 [12a-1] Muhallefât

 Kıymeti

(…) 2 86
Yeşil atlas 1 1.070
Kırmızı atlas 1 3.880
Atlas zıbın 705
Havâî atlas ma‘a yastık 1 1.405

[Kı]rmızı zıbın 1 400
Lâciver[d] ferâce 1 950

(…) 700
Yeşil atlas 1.070
Kırmızı atlas 1 880
Kuşak 1 405
Yorgan başı 1 302
Yastık 2 705
Döşek yüzü 1 371
Yastık yüzü 2 224
Yastık 192
Def‘a yastık 2 390
Perde destâr 1 50
Makrama 3 153
Nezkeb? 1 90
Havâî yen 1 150
Yen 1 çakşır 1 66
Kırmızı Bağdâdî 1 151
Sofra 1 100
Hamam esbâbı 1 146
Lâciverd ferâce 1 950
Dârâyi kaftan 1 700
Yeşil atlas 1 1.070
Kırmızı atlas 1 880
Arakiyye 1 50
Yastık 2 224
Yen çift 2 86
Yorgan başı 1 302
Döşek yüzü 1 371
Yastık yüzü 2 394?
Atlas zıbın 1 400
Havaî atlas 1 1.405
Kuşak 1 450
Yastık yüzü 1 162
Yastık yüzü 1 705
Nezkeb 1 90
Havaî yen 150
Peşkir 1 120
Peşkir 85
Yeşil ferâce 1 360
Makrama 3 153
Kürdî 1 310
Sandık 2 600
Kuşak 1 606

Çatma 4 1.500
Sahan 5 261
Tencere 1 40
Hamam leğeni 1 140
Yastık 1 32
Yastık 1 25
Döşek 1 220
Sahan 4 220
Tâbe 1 40
Yorgan 1 825
Yastık 1 33
Tencere 1 117
Maşraba 1 106
Maşraba 1 30
Tepsi 1 29
Demir sini 1 263
Kilim 140
Yastık 1 40
Minder 1 116
Döşek 1 200
Tencere 1 85
Tas 2 45
Şamdan 1 35
Yorgan 1 165
Leğen ma‘a ibrik 1 135
Sahan 1 62
Yorgan 1 800
Köhne yastık 1 48?
Kaliçe 1 305
Minder 1 105
Yastık 1 33
Minder 1 101
Hâne 1 8.000
Yekûn 26.156
Minhe’l-ihrâcât  
Sülüs 8.000
Resm-i kısmet 470
Hüccet ve defteriyye ve sûret-i 
defter

240
Harc-ı ma‘kūl 330
Kâtibiyye ve ihzâriyye ma‘a 
dellâliyye ma‘a hammâliyye

450.200

92 [12a-2, Arapça] Hasan ve İsmihan adlı çocuklara vasî tayin edildiği
Hâkim-i muvakki‘-i a‘lâ hâze’l-kitâb, Hasan b. Mehmed nâm kimesneyi, 
mahmiye-i Galata mahallâtından Kasımpaşa mahallesinde bundan akdem fevt 
olan merhûm Mehmed Çelebi’nin Hasan ve İsmihan nâm sagīreyninin zabt-ı 
ahvâli ve müteveffâ-yı mezbûr babalarından irs-i şer‘le kendilerine intikāl eden 
mallarının muhâfazası için vasî nasb etti. O da vesâyet-i mezbûreyi kabûl edip 
hizmet-i lâzımesini edâyı ta‘ahhüd etti.
Cerâ zâlike ve hurrire fi’l-yevmi’s-sâmin min şehri Şevvâli’l-mükerrem sene ham-
se ve elf.
Şuhûdü’l-hâl: Mehmed b. Behram, Ahmed b. Hızır, Feridun Bey b. Abdullah, 
Ömer Çelebi b. Sefer, Osman b. Sefer, Ferhad b. Abdullah, Üstâd Ali b. Mehmed

93 [12a-3, Arapça] Abdurrahman, Hasan, İsmail ve Havva adlı çocuklara 
nâzır atandığı
Hâkim-i muvakki‘-i a‘lâ hâze’l-kitâb, mahmiye-i Galata müzâfâtından Kasımpa-
şa mahallesinde sâkin olan el-Hâc Ahmed b. el-Hâc Ali’yi, mahalle-i mezbûrede 
bundan akdem fevt olan Mehmed Çelebi’nin Abdurrahman, Hasan, İsmail ve Hav-
va nâm sıgārına hâllerini gözetmek için nâzır nasb etti. O da nezâret-i mezbûreyi 
kabûl edip hizmet-i lâzımesini edâyı ta‘ahhüd etti.
Cerâ zâlike ve hurrire fi’l-yevmi’s-sâmin min şehri Şevvâli’l-mükerrem sene ham-
se ve elf.
[Derkenâr]: Nâzır-ı mezbûr edâ-i hizmet etmediğinden ötürü ol zamândan azl 
olunmuştur.
Şuhûd: el-Mesbûk

94 [12a-4, Arapça] Abdurrahman b. Mehmed adlı çocuğa vasî atandığı
Hâkim-i muvakki‘-i a‘lâ hâze’l-kitâb, Kamer Hâtun bt. Abdullah nâm hâtunu, 
mahmiye-i Galata mahallâtından Kasımpaşa mahallesinde bundan akdem 
fevt olan merhûm Mehmed’in Abdurrahman nâm sagīr oğluna, zabt-ı ahvâli 
ve müteveffâ-yı mezbûr babasından irs-i şer‘le kendisine intikāl eden malların 
muhâfazası için vasî nasb etti. O da vesâyet-i mezbûreyi kabûl edip hizmet-i 
lâzımesini edâyı ta‘ahhüd etti.
Cerâ zâlike ve hurrire fi’l-yevmi’s-sâmin min şehri Şevvâl sene hamse ve elf.
Şuhûd: el-Mesbûk

95 [12b-1, Arapça] İsmail ve Havva adlı çocuklara vasî atandığı
[Hâkim-i muvakki‘ a‘lâ hâze’l-kitâb], Yasemin bt. Abdullah nâm hâtunu, 
mahmiye-i Galata müzâfâtından Kasımpaşa mahallesinde bundan akdem fevt 
olan merhûm Mehmed Çelebi’nin İsmail ve Havva nâm sagīreynine, zabt-ı ahvâl 
ve müteveffâ-yı mezbûr babalarından irs-i şer‘le kendilerine intikāl eden malla-
rın muhâfazası için vasî nasb etti. O da vesâyet-i mezbûreyi kabûl edip hizmet-i 
lâzımesini edâyı ta‘ahhüd etti.
Cerâ zâlike [ve] hurrire fi’l-yevmi’s-sâmin min şehri Şevvâli’l-mükerrem sene 
hamse ve elf.
Şuhûd: el-Mesbûk.

96 [12b-2] Cerimo v. Yava adlı zimmînin muhallefâtı
Mahmiye-i Galata mahallâtından Karaköy mahallesinde mürd olan Cerimo v. Yava 
nâm zimmînin muhallefâtıdır. Muhallefât, mahmiye-i Galata’da vâki‘ beytülmâl-i 
hâs emîni fahrü’l-cüyûş Mehmed Çavuş b. Abdullah ma‘rifeti ile tahrîr edilmiştir.
Fi’l-yevmi’t-tâsi‘ aşer min şehri Şevvâli’l-mükerrem sene hamse ve elf.







 Kıymeti
Dolama ma‘a çakşır 1 150
Don ma‘a 3 zıbın 56

Çakşır aded 1 166
Yapunca siyah 1 350
Şapka 2 56
Benevrek ma‘a zıbın 138
Beyaz yelek 1 kırmızı yelek 1 122
Benevrek muhayyer 2 44
Benevrek muhayyer 2 32
Benevrek ma‘a zıbın 160
Gömlek 6 195
Arakiyye 2 36
Muhayyer yelek 1 82
Benevrek muhayyer benevrek 2 130
Benevrek 2 92
Benevrek 2 44
Boru? 1 20
Yapunca siyah 1 810
Zıbın 1 98
İç edik 3 10
Sandık 1 190
Tekne 1 22
Hırdavât-ı hâne 800
Şarab 480
Yekûn 4.080
Minhe’l-ihrâcât  
Resm-i kısmet 120
Ücret-i kâtib ve harc-ı ma‘kūl 50
Dîdebâniyye 200
Sûret-i defter 40
İhzâriyye 45
Nebi Efendi 15
El-Bâkī 3.610

97 [12b-3] Ana bt. Anatol adlı zimmiyenin muhallefâtı
Mahmiye-i Galata mahallâtından mahalle-i mezbûrede (Karaköy) mürd olan 
merdûde Ana bt. Anatol’un muhallefâtıdır. Muhallefât, mahmiye-i Galata’da vâki‘ 
beytülmâl-i hâs emîni fahrü’l-cüyûş Mehmed Çavuş b. Abdullah ma‘rifeti ile 
târih-i mezbûrda tahrîr edilmiştir.
Kıymeti
Bohça 1 24
Fistan 1 24
Şamdan 1 8
Fistan 1 120
Köhne çarşaf (...)
Zıbın 4 50
Edik ma‘a başmak 71
Öreke 7
Hırdavât (...)
Sacayak 20
Tâbe 1 40
Tâbe 1 22
Yelek 1 130
Gömlek 1 40
Hırdavât 43
İplik 100
Kenevir bezi 9
Keten demiri 1 20
Tencere 1 50
Küçük sahan 3 51
Döşek 1 232
Köhne kebe 1 131
Yorgan 1 150
Köhne kürklü ferâce 1 160
Yastık 1 25
Tencer[e] 1 150
Kilinder 1 13
İbrik 1 32
Fistan beyaz 1 17
Makrama 2 17
Kalay tepsi 9 130
Perde-i yük 62

Çarşaf 2 60
Ayna 1 44
Makrama ma‘a yastık 40
Makrama 1 50

Çarşaf 1 22
Makrama 2 40
Pâre-i çuka 40
Köhne yastık 1 20
Döşek 1 135
Velense 1 150
Fistan-ı muhayyer 1 40
Kaliçe-i sagīr 1 20

Çarşaf 1 70
Makrama 1 19
Makrama 1 73

Çarşaf 1 51
Makrama 1 15
Makrama 1 12
Rende 10
Köhne yastık 1 10
Sacayak 23
Köhne tencer[e] 1 16
Tâbe-i kebab 1 17
Hırdavât 32
Demir-i kebab 25
Yastık 1 17
Döşek 1 160
Velense 1 80
Yastık 1 33
Perde 20
Sacayak ma‘a tencer[e] 50
Diz çakşır 60
Fistan köhne 1 14
Muhayyer köhne ferâce 1 100
Köhne alaca ferâce 1 100
Makrama 1 35

Çarşaf 120
Makramalar 11
Tas-ı ocak 165?
Makramalar 5 100
Vale don 1 72
Bez zıbın ( )

Çarşaf 120
Hamam futası ma‘a tas 112

...? 27
Makrama 15
Döşek 1 160
Yorgan 1 120
Köhne yorgan 1 62
Köhne yastık 2 10
Yastık 1 5
Bakraç 80

Çarşaf 1 64

Çarşaf 1 40
Bağdâdî 1 344
Sini 1 73
Nezkeb 1 120
Makrama 60

Çarşaf 1 25
Hırdavât 10
Tas ma‘a sini 30
Torba 4

Çatma 20

Çarşaf 30
Makrama 18
Tas 6
Hırdavât 18
Yastık 18
Bıçak 32
Sandık 140
Tencere 80
Havan 65
Kaftan 10
Köhne kebe 20

Çini tabak 20
Kutu 26
Minder kilim 1 130
Minder 1 55
Velense 90
Fistan 24
Makrama 16
Sandık 81

Çarşaf 13
Siyah ferâce 180
Hırdavât 14
Sandık 128
Tâbe 53

Çarşaf 96
Makrama 60
Zıbın-ı kırmızı 80

Çarşaf 22
Diz çakşırı 80
Bakraç 60
Peşkir 37
Yorgan 1 155

Çarşaf 61
Gömlek 40
Sini 54
Gömlek 22

Çarşaf 120
Gömlek 1 100
Sandık 50

Çarşaf 25

Çarşa[f] 30
Hırdavât 10

Çuval 21
Hırdavât 32
Bakraç 90
Kalay tepsi 7 90
Sâde 14

Çarşaf 15

Çakşır 21
Pâre bez 14
Hırdavât 18
Tepsi 60
Tencer[e] 60
Mak‘ad 130

…? 24
Nezkeb 25

Çakşır 70
Gömlek 40
Bogasi serâser 20
Demir hırdavât 15
Kaliçe 200
Tâbe 1 41
Satır ma‘a kepçe? 60
Yekûn 7.965
Minhe’l-ihrâcât
Dellâliyye 180
Hammâliyye 70
Techîz ve tekfîn 600
Resm-i kısmet 24
İhzâriyye 60
Kâtibiyye 60
El-Bâkī ( )
Kıymeti
Kelâm-ı şerîf
Hediyesi 

500
Yastık kılıf[ı] 1 38
Def‘a yastık 1 61
Yastık 1 60
Yastık 1 100
Minder 1 40
Döşek 1 311
Yastık 1 67
Döşek 1 210
Minder 1 110
Döşek 1 332
Minder 1 82
Beyaz köhne velense 1 105
Kilim-i köhne 1 97
Kaliçe-i kebîr 1 1.000
Sahan 2 31
Tâbe 1 41
Keçe 2 23
Hasır-ı Mısır 3 100
Tepsi-i sagīr 2 36
Maşraba 1 51
Maşraba 1 13
Tâbe-i tennur 1 55
Minder 1 180
Minder 1 100
Döşek 1 281
Yastık kılıfı 1 42
Yorgan-ı sürh 200
Kılıf-ı yastık 1 47
Keçe Selânik 1 605
Kilim-i Menemen 1 115
Demir fener 1 40
Yeşil tor ma‘a yastık 1 18
Demir sini 1 250
Sahan 6 300
İbrik ma‘a leğen 1 130
Tas 1 47
Kahve ibriği 1 42
Şamdan 2 100
Kaliçe-i sagīr 1 190
Sandık 1 60
Sahan 5 272

[Sa]han 5 253
Tencere 1 85
Tepsi 3 100
Maşraba 1 64
Sacayak 1 22
Kevgir sahan 1 40
Tencere kebîr 1 100
Gömlek leğen-i hamam 200
Yorgan 1 970

98 [13a-1] Kime ait olduğu belli olmayan tereke
Muhallefât (...)
Ferâce köhne 1 320
Seccâde kaliçe 1 102
Kaliçe-i kebîr 1 915
Tencere 1 125
Beytülmâl 13.750
Yekûn 50.496
El-Bâkī beyne’l-verese
Hisse-i üm 4.416
Hisse-i ibn 14.722
Hisse-i bint 7.361

99 [13a-1] Seydi Efendi’nin muhallefâtı
Mahmiye-i Galata kasabalarından Kasımpaşa kasabasında fevt olan ve geride 
Meryem bt. Mesih nâm zevcesini ve Ahmed nâm oğlunu bırakan Seydi Efendi b. 
( )’nin muhallefâtıdır.
Vaka‘a et-tahrîr fi’l-yevmi’s-sâlis min şehri Ramazân sene hamse ve elf.
Şuhûdü’l-hâl: Ahmed b. Ali el-İmâm, Mehmed b. Hüdâverdi el-Müezzin, Mustafa 
Çelebi b. Mahmud, Hasan b. Abdullah, Hüsrev b. Abdullah, Mustafa Reis b. Ab-
dullah ve gayruhüm
Hâne 1 1
Arab sârım 2  1
Beyaz velense 1  1
Siyah ferâce 1  1
Sarı kemha yorgan 1  1
Sarı yorgan  1
Beyaz velense 1  1
Döşek 1  1
Kitâb-ı hurûf-ı Mu‘cem 1  1
Def’a kitâb 1  1
Ecza-i Perîşân 1  1
Hızâne kıt‘a 1  1
Kitâb siyah cild 1  1 cild
Ferâize müte‘allik 1  1
Tercüme-i Sıhah 1  1
Mihmânî metni 1  1
Kitâb-ı Kenz 1  1
Kitâb-ı nahiv 1  1
Kitâb-ı ferâiz 1  1
Kitâb-ı Türkî 1  1
Muğni’l-lebîb 1  1
Kitâb-ı edeb-i kādî 1  1
Kitâb-ı Muhtâr 1  1
Kitâb-ı Türkî 1  1
Arûz 1  1
Kitâb, nahve müte‘allik 1  1
Mecma‘u’l-letâif 1  1
Sepet sandık  
Üzengi  
Eyer-i yeşil 1  1
Eyer-i kırmızı 1  1
Oyan 1  1
Yapuk  
Abâyî  
Sînebend  
Teğelti 1  1
Kaliçe-i kebîr  
Beyaz seccâd[e] 1  1
Köhne seccâd[e] 1  1
Döşek 1  1
Kaliçe-i sagīr  
Nihâli keçe-i Edirne 1  1
Köhne keçe-i Acem 1  1
Sarı kebe 1  1
Sürmâî yorgan 1  1
Köhne …? minder 1  1
Güğüm 2  2
Leğen 1  1
Kazgan-ı kebîr 1  1
Havan 1  1
Köhne velense beyaz 1  1
Bakraç 1  1
Leğen 1  1
Sini 2  2
Leğen ma‘a ibrik 1  1
Bakraç  
Sacayak 3  3
Tencere  
Ağaç çanak 1  1
Tabak  
Demir sini 2  2
Ağaç sini 1  1
İbrik 2  2
Kutu 1  1
Hamam leğeni 2  2
Kazgan-ı sagīr 1  1
Kazgan-ı kebîr  
Tencere 1  1
Sac 1  1
Şamdan 4  4
Sofra-i tâbe 3  3
Sini 4  4
Tâbe-i kebab 2  2
Sahan 5  5
Sini 2  2
Tepsi 3  3
Puses 2  2
Kevgir, sahan 2  2
Arpa tası 2  2
Ayaklı tas 1  1
Şamdan 1  1
Kavanoz 3  3

Çuval 7  7
Sahan-ı sagīr 5  5
Tepsi 7  7
Tas-ı cam 2  2
Kevgir 3  3

Çerak 3  3

…? 1  1
Hamam tası 3  3
Kazma 1  1
Kırmızı oda perdesi  
Zemzemiye 1  1
Maşraba 1  1
Hırdavât 1  1
Alaca yorgan 1  
Kebab demiri 1  1

Çini tabak 2  2
Şamdan 3  3
Vezne ma‘a huni 1  1
Kavuk 2  2
Kilim 1  1
Hasır-ı Mısır 2  2
Yeşil ferâce 340
Harâir döşek yüzleri 600
Ber vechi tahmîn   60.000
Minhe’l-ihrâcât  
Resm-i kısmet ve kassâmiyye 
ve kâ ti biyye ve ihzâriyye ve 
gulâmiyye

2.157







100 [13a-2] Borca karşılık samur kürkün rehin verildiği
Mahmiye-i Galata müzâfâtından kasaba-i Kasımpaşa’da Surûrî mahallesin-
de sâkin iken vefât eden merhûm-ı mağfûrun leh Seydi Efendi’nin sagīr oğlu 
Ahmed’in vasiyy-i şer‘îsi ve müteveffâ-yı mezbûrun zevcesi ve vârisesi olan 
Meryem Hâtun bt. Mesih Bey nâm hâtun tarafından husûs-ı âti’z-zikre vekâleti 
sâbite olan emîrü’l-ümerâi’l-kirâm sâbıkan Kudüs-i şerîf beyi olan Hızır Bey b. 
Abdüsselâm meclis-i şer‘-i şerîfede Râziye bt. Mesih Bey ve Mülâyim bt. Abdul-
lah nâm hâtunun mahzarlarında takrîr-i kelâm edip merhûm Seydi Efendi’den 
müvekkilem mezbûre Meryem Hâtun’a âid olan muhallefâtdan bir samur kürk 
kaplı mavi sofu mezbûretân Râziye ve Mülâyim fuzûlî ahz ü kabz edip tasarruf 
eder vâki‘ hâl mezbûretân Râziye ve Mülâyim’e suâl olunup takrîri tahrîr olunma-
sın taleb ederim dedikde gıbbe’s-suâl mezbûretân ikrâr edip fi’l-vâki‘ zikr olunan 
bir samur kürk kaplı mavi sofu alıp hâlâ Reisoğlu demekle ma‘rûf olan Mehmed 
Çelebi’den karz-ı hasen bin altı yüz akçe alıp zikr olunan kürkü rehin vaz‘ eyledim 
deyû cevâb verdiklerinde mâ vaka‘a kayd şüd.
Fi’t-târihi’l-mezbûr.
Şuhûd: Ahmed Çelebi b. Kasım, Mehmed b. Hüdâverdi, Mustafa Çelebi b. Mah-
mud, Hasan b. Abdullah, Mustafa Reis b. Abdullah, Mehmed b. Yusuf, Ahmed b. 
Hüseyin

101 [13b-1] Ahmed Bey’in muhallefâtı
Mahmiye-i Galata müzâfâtından Beşiktaş kasabası mahallâtından Azeb İskelesi 
mahallesinde fevt olan ve geride Abdi nâm oğlunu ve [Nâzenin bt. Abdullah] nâm 
zevcesini bırakan merhûm [Ahmed Bey’in] muhallefâtıdır.
Vaka‘a et-tahrîr fi’l-yevmi’s-sâmin min şehri Şevvâli’l-mükerrem sene hamse ve 
elf.
Kıymeti
Gümüş raht 1 5.000
Serâser kaftan 1 2.500
Atlas kırmızı 1 1.118
Penbe lortun? kaftan 1 500
Kavuk 2 70
Kadife yelek 2 200
Alaca kuşak 1 180
Kaliçe-i kebîr 2 1.000
Serâser kaftan 1 1100
Kırmızı atlas 1 1150
Sofra 1 100
Mavi kemha 1 1100
Beyaz kemha 1 400
Sandık 2 600
Makrama sırmalı 1 400
Serâser kaftan 2 2120
Yanbolu kebe 2 200
Yorgan 1 150
Nakdiye 16.000
Bahâ-i binâ 3.000 
Bahâ-i Hüsrev 6.000
Yekûn 42.718
Deyn berâ-yı mehr-i müsbet 5.000
Deyn-i müsbet Nâzenin 1.200
Resm-i kısmet ve kassâmiyye 
ve kâtibiyye ve ihzâriyye ve 
gulâmiyye 

1.120
Dellâliyye ma‘a hammâliyye 827
Yekûn 7.320
El-Bâkī beyne’l-verese 35.510
Hisse-i zevce 4.748
Hisse-i ibn 30.762
Müteveffâ-yı mezbûr, merhûme Kamer Hâtun’un sâkine olduğu menzile üç bin 
akçe harc edip ve mezbûre Kamer merhûmun muhallefâtından Hüsrev nâm kulu 
altı bin akçeye satın alıp cem‘an dokuz bin akçe deyni olup merhûmenin hissesine 
dört bin yedi yüz kırk sekiz akçe ve mehrinden beş bin akçe âid olup ba‘de’l-kabz 
yedi yüz kırk sekiz akçe hakkı kalmışdır gaflet olunmaya.

102 [13b-2, Arapça] Abdi b. Ahmed Bey adlı çocuğa nafaka takdir edildiği
Hâkim-i muvakki‘-i a‘lâ hâze’l-kitâb, Ahmed Bey nâm babası bundan akdem 
mahmiye-i Galata tevâbi‘inden Beşiktaş kasabası mahallâtından Azeb İskelesi ma-
hallesinde fevt olan Abdi nâm sagīrin nafakası, kisvesi ve sâir havâic-i zarûriyyesi 
için himâye ve terbiyesi altında bulunduğu Nâzenin bt. Abdullah nâm anasının 
talebiyle zeyilde mezkûr târihden i‘tibâren râyicü’l-vakt yevmî dört akçe farz ve 
takdîr etti. Hâkim-i mûmâ-ileyh vakt-i hâcetde istidâne edip bi’l-âhire rücû‘ et-
mesine mezbûre Nâzenin’e izin verdi.
Cerâ zâlike ve hurrire fi’t-târihi’l-mezbûr.
Şuhûd: Es-Sâbikūn

103 [13b-3, Arapça] Kamer Hatun’un Megril asıllı kölesini âzat ettiği
Mahmiye-i Galata müzâfâtından Beşiktaş kasabası mahallâtından Azeb İskelesi 
mahallesinde sâkine olan Kamer Hâtun bt. Mahmud nâm hâtun meclis-i şer‘a 
hâzıra olup, kendisine rıkkını mu‘terif olan, orta boylu, gök gözlü, açık kaş-
lı, sarışın, Megriliyyü’l-asl hâmil-i hâze’l-kitâb Hüsrev b. Abdullah nâm abd-i 
memlûkünü râyicü’l-vakt beş bin akçe mukābilinde kitâbete kesdiğini ikrâr ve 
i‘tirâf etti. Abd-i mevsûf-ı mezbûr elân bedel-i kitâbeti bi’t-tamâm ve’l-kemâl edâ 
etti. Abd-i mezbûr bu sûretle sâir ahrâr-ı asliyyîn-i mükellefîn gibi hür oldu. Efen-
dilerin âzâdlı köleleri üzerinde sâhib oldukları velâ hakkından gayrı üzerinde ki-
mesnenin bir hakkı kalmadı. Vâki‘ ikrâr gulâm-ı merkūm tarafından vicâhen ve 
şifâhen tasdîk edildi.
Cerâ zâlike ve hurrire fî yevmi’s-sâmin min şehri Şevvâli’l-mükerrem sene 1005.
Şuhûd: eş-Şeyh Celâleddin b. eş-Şeyh Yakub, Mehmed Bey b. Abdullah, Mehmed 
Bey b. Abdullah, Mehmed Bey b. Abdullah, Hüsrev b. Abdullah, Mehmed b. Yusuf 
ve gayruhüm

104 [13b-4, Arapça] Abdi b. Ahmed Bey adlı çocuğa vasî atandığı
Hâkim-i muvakki‘-i a‘lâ hâze’l-kitâb, Kamer Hâtun bt. Mahmud nâm hâtunu, 
Ahmed Bey nâm babası bundan akdem mahmiye-i Galata tevâbi‘inden Beşiktaş 
kasabası mahallâtından Azeb İskelesi mahallesinde fevt olan Abdi nâm sagīre, 
zabt-ı ahvâli ve müteveffâ-yı mezbûr babasından irs-i şer‘le kendisine intikāl 
eden emvâlin muhâfazası için vasî nasb etti. O da vesâyet-i merkūmeyi kabûl edip 
hizmet-i lâzımesini edâyı ta‘ahhüd etti.
Cerâ zâlike [fi’t]-târihi’l-mezbûr sene 1005.
Şuhûdü’l-hâl: Es-Sâbikūn

105 [13b-5, Arapça] Abdi b. Ahmed Bey adlı çocuğa nafaka takdir edildiği
Hâkim-i muvakki‘-i a‘lâ hâze’l-kitâb, Ahmed Bey nâm babası bundan akdem 
mahmiye-i Galata tevâbi‘inden Beşiktaş kasabası mahallâtından Azeb İskelesi ma-
hallesinde fevt olan Abdi nâm sagīrin nafakası, kisvesi ve sâir havâic-i zarûriyye 
için, himâye ve terbiyesi altında bulunduğu Nâzenin bt. Abdullah nâm anasının 
talebiyle, müteveffâ-yı mezbûr babasından irs-i şer‘le kendisine intikāl eden mal-
lardan alınmak üzre, zeyl-i kitâbda mezkûr târihden i‘tibâren yevmî râyicü’l-vakt 
dört akçe farz ve takdîr etti. Hâkim-i mûmâ-ileyh vakt-i hâcetde istidâne edip 
bi’l-âhire rücû‘ etmesine mezbûre Nâzenin’e izin verdi.
Cerâ zâlike [ve] hurrire fi’l-yevmi’s-sâmin min şehri Şevvâli’l-mükerrem sene 
hamse ve elf.
Şuhûdü’l-hâl: Es-Sâbikūn

106 [14a-1, Arapça] Nâzenin bt. Abdullah’ın Ahmed Bey’de ödünçten 
alacağı olduğu
Mehmed Çelebi b. Hüseyin ve Kamer Hâtun bt. Mahmud ve Meleksimâ bt. Ab-
dullah nâm kimesneler meclis-i şer‘-i şerîfe hâzırûn olup, Ahmed Bey nâm babası 
bundan akdem mahmiye-i Galata tevâbi‘inden Beşiktaş kasabası mahallâtından 
Azeb İskelesi mahallesinde fevt olan Abdi nâm sagīre kıbel-i şer‘den mansûb 
vasî olan Mehmed Halîfe b. İskender nâm hasm-ı câhid mahzarında, hâmiletü 
hâze’l-kitâb Nâzenin bt. Abdullah’dan sâdır olan da‘vâ-yı sahîha-i şer‘iyyede 
gıbbe’l-istişhâd şöyle şehâdet ettiler ki müteveffâ-yı mezbûr bizim yanımızda ve 
katımızda, karz-ı hasen-i şer‘î cihetinden müdde‘iye-i mezbûreye lâzımü’l-edâ 
ve vâcibü’l-kazâ râyicü’l-vakt bin iki yüz akçe deyni olduğunu ikrâr ve i‘tirâf etti. 
Müdde‘iye-i merkūme, meblağ-ı mezbûru kısmen veya tamâmen ahz ü kabz et-
mediğine, hibe etmediğine ve bi vechin mine’l-vücûh ve sebebin mine’l-esbâb ibrâ 
etmediğine dâir yemîn billâhi te‘âlâ etmeğin ve şehâdetleri ba‘de ri‘âyeti şerâiti’l-
kabûl inde’ş-şer‘ makbûl ve mu‘teber olmağın mûcebince hükm edildi.
Cerâ zâlike [ve] hurrire fi’l-yevmi’s-sâmin min şehri Şevvâli’l-mükerrem min 
şühûri sene hamse ve elf.
Şuhûd: Es-Sâbikūn

107 [14a-2] Abdi Çelebi b. Mehmed’in muhallefâtı
Mahmiye-i Galata müzâfâtından Kasımpaşa kasabası mahallâtından Sirkeci ma-
hallesinde fevt olan ve geride Rahime bt. Hasan nâm zevcesini, Zühre bt. Hüse-
yin nâm anasını ve Abdülbâkī, Ümmi, Halime ve Fâtıma nâm evlâdını bırakan 
merhûm Abdi Çelebi b. Mehmed’in muhallefâtıdır.
Vaka‘a fi’l-yevmi’s-sâlis ve’l-ışrîn min şehri Şevvâli’l-mükerrem sene hamse ve elf.
Kıymeti
Kelâm-ı şerîf 
Hediye[si] 

120
Kitâb-ı ferec 1 100
Fezâil-i hulefâ ma‘a tevârih-i enbiyâ 40
Ta‘bîrnâme 1 20
Türkî kitâb 1 20
Türkî kitâb ma‘a evrâk 30
Dekâkîn 3 7.500
Hâne tahtânî ma‘a fevkānî 2 30.000
Hucurât 10 40.000
Köhne dolama 1 150
Lâciverd ferâce köhne 1 200
Köhne benevrek 1 10
Köhne dolama 1 150
Zıbın 1 20
Yen 2 20
Destâr …? 2 100
Don ma‘a gömlek 2 200
Sepet 1 70
İç edik 2 20
Makrama 3 15
Alaca kuşak 1 10
Arakiyye 2 10
Kereste ma‘a hırdavât 1.000
Hırdavât-ı dekâkîn 3.000
Yekûn 

75.295 
yetmiş beş 
bin iki yüz 
doksan 
beş akçe 
eder
Minhe’l-ihrâcâ[t]
Mehr-i müsbet 1.000
Deyn-i müsbet 6.000
Vasiyyet 10.000
Resm-i kısmet 870
El-Bâkī ba‘de’l-harc ve’l-mesârif 
beyne’l-verese

57.425
Hisse-i üm südüs 9.721
Hisse-i zevce sümün 7.178
Hisse-i bin 16.210
Hisse-i bint 8.105
Hisse-i bint 8.105
Hisse-i bint 8.105
El-Bâkī 7 dirhem

108 [14a-3, Arapça] Mustafa ve Fâtıma adlı çocuklara nafaka 
takdir edildiği
Hâkim-i muvakki‘-i a‘lâ hâze’l-kitâb, Gelibolu kasabası mahallâtından Yağcı Hızır 
mahallesinde fevt olan merhûm Hanefi’nin Mustafa ve Fâtıma nâm sagīreyninin 
nafaka, kisve ve havâic-i zarûriyyeleri için, himâye ve terbiyesi altında bulundukla-
rı hâlen hâric-i mahmiye-i Galata mahallâtından Hamza Bey mahallesinde sâkine 
olan Mazlûme bt. Pîr Mehmed nâm anasının talebiyle zeyilde mezkûr târihden 
i‘tibâren her birine yevmî râyicü’l-vakt beş akçe farz ve takdîr etti. Hâkim-i mûmâ-
ileyh vakt-i hâcetde istidâne edip bi’l-âhire rücû‘ etmesine mezbûre Mazlûme’ye 
izin verdi.
Cerâ zâlike ve hurrire fî 25 şehri Şevvâli’l-mükerrem sene hamse ve elf.
Şuhûdü’l-hâl: Mevlânâ Abdullah Efendi b. Hüsam, Hasan b. Abdullah el-Münâdî, 
Hasan b. el-Hâc Veli, Hüsrev b. Abdullah, Ahmed b. Hüseyin, Mustafa Çelebi b. 
Sirkecizâde ve gayruhüm

109 [14a-4, Arapça] Zeynebi Hatun’un miras payını ve 
mehrini aldığı
Âti’z-zikr müteveffânın zevcesi ve vârisi olan Zeynebi Hâtun bt. Mehmed meclis-i 
şer‘a hâzıra olup, babası mahmiye-i Galata mahallâtından Câmi‘-i Kebîr mahal-
lesinde vefât eden Seyyid Mehmed b. Seyyid Mehmed nâm sagīre kıbel-i şer‘den 
mansûb vasî olan hâmil-i hâze’l-kitâb Seyyid Mehmed b. Seyyid Mehmed nâm 
kimesnenin yedinden kendisine müteveffâ-yı mezbûrun muhallefâtından irs-i 
şer‘le intikāl eden on iki bin akçe hisse-i şer‘iyyesini ve nikâhında ma‘kūdun-
aleyh olan râyicü’l-vakt on bin akçe mehr-i müeccelini kabz ve teslîm aldığını 
ikrâr ve i‘tirâf etti. Vâki‘ ikrâr mukarrun lehü’l-mezbûr tarafından vicâhen ve 
şifâhen tasdîk edildi.
Cerâ zâlike [ve] hurrire fi’l-yevmi’l-âşir min şehri Ramazâni’l-mübârek sene 1005.
Şuhûdü’l-hâl: Mahmud b. Abdullah, es-Seyyid Ahmed b. es-Seyyid Ebü’s-selâme, 
Musa b. İshak, el-Hâc Ahmed b. Abdullah, Sinan b. Abdullah ve gayruhüm







110 [14a-5, Arapça] Âişe bt. Ahmed adlı çocuğa nafaka takdir edildiği
Babası mahmiye-i Galata mahallâtından Câmi‘-i Kebîr mahallesinde vefât eden 
Âişe bt. Ahmed nâm sagīrin nafakası, kisvesi ve sâir havâic-i zarûriyyesi için, 
himâye ve terbiyesi altında bulunduğu Fâtıma bt. Derviş nâm anasının talebiyle, 
hakk-ı taleb sâhibi üzerine olmak üzre, zeyilde mezkûr târihden i‘tibâren yevmî 
râyicü’l-vakt üç akçe farz edildi. Vakt-i hâcetde istidâne edip bi’l-âhire rücû‘ etme-
sine mezbûre Fâtıma’ya izin verildi.
Cerâ zâlike 1 şehri Zilka‘deti’ş-şerîfe sene hamse ve elf.
Şuhûdü’l-hâl: Abdullah Efendi el-Kâtib, Hüsrev b. Abdullah el-Muhzır, Mehmed 
b. ( ) el-Muhzır

111 [14b-1] Kamer Hatun’un muhallefâtı
Hâric-i mahmiye-i Galata mahallâtından Bedreddin Bey mahallesinde vefât eden 
ve geride Sinan Bey b. Abdullah nâm zevcini ve merhûm Mehmed Çelebi nâm oğ-
lunun Mustafa, Ahmed, Sâliha, Fâtıma, Vasfıhan ve Ümmi nâm evlâdını bırakan 
merhûme Kamer Hâtun bt. ( )’ın muhallefâtıdır.
Vaka‘a’t-tahrîr fi’l-yevmi’s-sânî ve’l-ışrîn min şehri Şa‘bâni’l-mu‘azzam sene hamse 
ve elf.
Kıymeti
Döşek 1 420
Döşek 1 375
Yastık 1 100
Kaliçe 1 246
Yüz-i yastık 3 27
Hırdavât 22
Şamdan 1 150
Tas 2 21
Tencer[e] 1 116
Kapak 2 26
Güldân 5
Peşkir 1 60
Arakiyye 4 85
İğnelik? 5 17
Keçe-i köhne 2 4
Tülbent ağacı 1 2
Keçe-i köhne 2 4
Döşek 1 400
Hırdavât 40
Güğüm 1 150
Tencer[e] 1 160
Sahan 1 32
Gömlek 1 101
Tencere 1 160
Gömlek 1 40
Hırdavât 25
Hırdavât 10
Döşek 1 200
Def‘a döşek 1 200
Kaliçe-i kebîr 1 800?
Def‘a kaliçe 401
Sahan 2 23
Maşraba 1 14
Def‘a maşraba 99
Hırdavât 35
Tabak 5 60
Leğen 1 61
Bakraç 1 58

Çenger 1 12
Kaşık 3?
Hamam leğeni 1 140
Havan 1 50
Tâbe 35
Alaca zıbın 85
Sini 4 80
Güğüm 100
Sini 1 100
Hırdavât 35
Kutu 1 17
Arakiyye 2 57
Kaşık 11 33
Def‘a kaşık 7 10
Bohça 1 30
Kutu 2 7
Boncuk 1 104
Sandık 1 30
Yastık 1 27
Yastık 1 100
Köhne kebe 1 35
Kaliçe 1 520
Minder 1 13
Yastık 2 16
Şişe 4 17
Şişe 5 47
Şişe 5 47
Sahan-ı sagīr 1 42?
Sini 2 180
Leğen 1 150
Hamam tası 8 400
Hırdavât K 11
Leğen 1 152
Def‘a leğen 90
Havan ma‘a deste 58
Şişe 2 11
Destâr ağacı 2 12
Kaşık 37
Hırdavât 8
Köhne kebe 1 91
Yastık 1 50
Minder 1 97?
Demir sini 1 340
Bakraç 2 46
Havan 1 115
Tencere 1 245
Beyaz zıbın 1 152
Kutu ma‘a şişe 1 49
Hırdavât ma‘a kutu 7
Şamdan 1 13

Çarşaf 1 8
Cevâhir 63

Çarşaf ma‘a …? 6
Döşek 1 290
Yanbolu kebe 1 280
Keçe-i Selânik 1 280
Yüz-i yastık 2 17
Tâbe 1 13
Tencer[e]? 1 107
Alaca peşkir 1 60
Makrama 4 80
Kutu 1 60
Tas 2 70
Bakraç 1 20
Şişe 1 20
Arşın 1 2

…? 2 4
Mavi yen 2 156
Mavi kaftan 1 480
Alaca kaftan 1 250
Yemeni yorgan 85
Alaca zıbın 1 100
Yastık yüzü 8 110
Bohça-i yemeni 100
Ayna 1 28
Bohça 2 49
Torba 3 35
Uçkur 8 37
Destmâl 3 61
Yen çift 2 60
Sofra 1 141
Nezkeb 6 253
Kutu ma‘a ayna 40
Kavanoz 1 7
Sandık 1 35
Hırdavât 55
Yük? perde 141
Uçkur 2 40
Makrama 8 35
Yastık 8 35
Zıbın al 1 293
Yemeni bohça 8 45?
Def‘a bohça 3 81
Alaca kaftan 11
Alaca kaftan 285
Minder 2 114
Yüz yastığı 2 32
Tas ma‘a sini 6 41
Bohça 5 62

Çenber 8 64
Bohça 2 90
Bohça 1 83
Mavi kapama 210
Kumaş kadife pâre 2 34
Yük? perde 1 81
Hırdavât 160
Vale don 1 181
Yorgan yüzü 1 92
Kuşak-ı neftî? 1 63
Kutnî 1 342
Minder 1 45

Çarşaf 1 190
Yastık-ı beledî 1 104
Yen 2 79

Çenber 4 49
Def‘a çenber 2 80
Makrama 4 130
Makrama 6 81
Kaşık 16 39
Yorgan-ı beyaz 1 165
Alaca çarşaf 1 32
Hamam gömleği ma‘a makrama 3 350
Zıbın 1 158
Bohça ma‘a hırdavât 40
Alaca minder 1 73
Bohça 1 50
Def‘a bohça 2 90
Don ma‘a uçkur 2 66
Destâr ma‘a köhne çarşaf 110
Bohça 1 22
Makrama 2 19
Hırdavât 74
Sandık 1 13
Hırdavât 50
Yük perde 1 190
Mavi kutnî 450
Mukaddem kuşak 380
Bohça 2 41
Def‘a bohça 1 45
Neftî kapama 1 132
Arakiyye 1 105
Kalayî tas 7 87
Minder yüzü 1 90
Yüz-i yastık 3 165
Uçkur 3 50
Beyaz peşkir 1 310
Makrama 3 45
Mavi katma 1 423
Tabak-ı nakşî 3 127
Kaşık 19 40
Def‘a kaşık 18 19
İskemle 1 63
Yen-i mavi kutnî çift? 3 195
Kaftan 1 335
Yorgan-ı sagīr 1 129
Bohça 1 42
Bohça ma‘a yeşil vale 35
Yastık-ı nakşî 1 144
Zıbın 272
Yastık-ı beledî 1 80
Başmak ma‘a iç edik 102
Sandık-ı sagīr 1 19
Hırdavât 25

Çift yen 5 292
Kaşık 28 40
Değirmen 2 27
Şişe hırdavât 18
Düğme 24 17
Hırdavât 24
Bohça 2 38
Kutu 1 22
Peşkir 1 44
Yastık 2 15
Sandık 43
Kalayî tepsi 25
Makrama 72 

[15a] Uçkur 4 120
Don ma‘a gömlek 200
Kirpas, kıt‘a 1 389
Def‘a kirpas, kıt‘a 1 360
Def‘a kirpas, kıt‘a 345
Def‘a kirpas, kıt‘a 325
Hırdavât ma‘a makrama 21
Alaca kaftan 42
Yeşil kuşak 1 90
Sahan-ı börekî 1 41
Tencer[e] 1 85
İbrik 100
Zıbın 24
Münakkaş bohça ma‘a yastık 1 126

Çarşaf 104?
Yüz-i yastık ma‘a bohça 99
Bohça 1 60
Sahan 1 115

Çerağ 1 139
Tepsi 2 170
Vezne 120
Ağaç tabak 122
Hırdavât 12
İplik kıt‘a 14 191
Kaliçe 1 171
Uçkur 6 166
Don ma‘a gömlek 215
Kirpas, kıt‘a 572
Don ma‘a makrama 124
Arakiyye 4 120
Kirpas, kıt‘a 244
Futa ma‘a makrama 14
Kirpas, kıt‘a 490
Burma? 12
Kavuk 2 12
Hırdavât 36
Tencer[e] 1 80
Hamam tası 3 74
Tepsi 122

Çarşaf 1 45
Münakkaş bohça 152
Minder yüzü 25

Çarşaf 1 88

Çarşaf 1 91
Makrama 4 200
Sahan 3 188
Tâbe 2 170
Sahan 6 240

…? 44
Bıçak 1 50
Sürme 30
Makrama 4 240
Uçkur 6 41
Makrama 2 110
Kirpas, kıt‘a 391
Hamam makraması 58
Mum kafası ma‘a tas 1 41
Sini 1 48
Sahan 3 147
Hırdavât 18
Alaca yorgan 240

Çarşaf 1 112

Çarşaf 1 82
Bogasice 2 50
Sahan 3 92
Kapaklı tas 1 73
Tepsi 3 206
Börek tepsi[si] 2 302
Hırdavât 16
Sandık 1 30
Hırdavât 17
Sandık demirli 2 505
Def‘a sandık-ı sepet 4 61
İplik 100
Kutu 1 13
Makrama 6 121
Don ma‘a gömlek 200
Def‘a don ma‘a gömlek 342?
Kirpas, kıt‘a 1 157
Kirpas, kıt‘a 1 154
Kirpas, kıt‘a 390
Def‘a kirpas, kıt‘a 1 558
Def‘a kirpas, kıt‘a 1 350
Tülbent ağacı 36
Kise 2 26
Tencer[e]? 1 100
Sahan 3 86
Sandık 12
Nakış makrama 6 330

Çarşaf 1 180
Bohça 1 47
Kapaklı tas 180
Tas 111
Sahan 5 200
İbrik 1 122
Keçe ma‘a tepsi 1 100
Hırdavât 30
Tesbih 3 16
Sikke-i hasene 25.120
Guruş 40 2.800
Şahî 151 906
Hurda akçe nakdiye 7.000
Def‘a hurda akçe nakdiye 21.000
Yekûn 105.874
Minhe’l-ihrâcât techîz ve tekfîn 3.272
Berâ-yı avârız 8.000
Resm-i kısmet ma‘a kassâmiyye 2.500
Kâtibiyye ma‘a ihzâriyye ve 
gulâmiyye

1.700
Vasiyyet 6.000
Berâ-yı dellâliyye 640
Yekûn 18.840Sahhe’l-bâkī beyne’l-verese
Hisse-i zevc 21.758
Hisse-i bin 16.319
Hisse-i bin 16.319
Hisse-i bint 8.159
Hisse-i bint 8.159
Hisse-i bint 8.159
Hisse-i bint 8.159

112 [15a-1] Abdülbâki ve Ümmi adlı çocuklara vasî atandığı
&lt;&lt;Hâkim-i muvakki‘-i a‘lâ hâze’l-kitâb Halime Hâtun bt. Hüseyin’i Abdülbâkī ve 
Ümmi nâm sagīreyne vasî nasb etti&gt;&gt;113 [15a-2, Arapça] Mehmed b. Ahmed’in Mahmud Reis’te mudârebeden 
alacağı olduğu
Ferid b. Said ve Musa b. Yusuf nâm kimesneler meclis-i şer‘-i şerîfe hâzırân olup, 
hâric-i mahmiye-i Galata mahallâtından Mustafa Ağa mahallesinde fevt olan 
Mahmud Reis’in Emine nâm sagīresine kıbel-i şer‘den mansûb vasî olan el-Hâc 
Ahmed nâm hasm-ı câhid mahzarında, Kasımpaşa kasabası mahallâtından Surûrî 
mahallesinde sâkin olan hâmil-i hâze’l-kitâb Mehmed b. Ahmed’den sâdır olan 
da‘vâ-yı sahîha-i şer‘iyyede gıbbe’l-istişhâd şöyle şehâdet ettiler ki müdde‘î-i 
mezbûrun, müteveffâ-yı merkūmun zimmetinde mudârebe-i şer‘iyye cihetinden 
lâzımü’l-edâ ve vâcibü’l-kazâ râyicü’l-vakt dört bin akçe hakkı vardır. Müdde‘î-i 
mezbûra yemîn verilmesinden ve şâhidlerin şehâdetlerinin ba‘de ri‘âyeti şerâiti’l-
kabûl inde’ş-şer‘ makbûl ve mu‘teber olmasından sonra mûcebince hükm edildi.
Fi’t-târihi’l-mezbûr.
Şuhûdü’l-hâl: Osman b. Bekir, Rûşen b. Sinan, Mustafa b. Ali, (…), Memi b. Ab-
dullah, Nebi Bey b. Abdullah, Yusuf b. Musa, Hüsrev b. Abdullah el-Muhzır, Mus-
tafa Muhzır114 [15b-1] Pervane Bey b. Abdullah’ın muhallefâtı
Mahmiye-i Galata tevâbi‘inden Kasımpaşa kasabası mahallâtından Surûrî 
mahallesinde fevt olan ve geride Hâni Hâtun bt. Ali nâm zevcesini, İsmi 
ve Eynehan nâm çocuklarını bırakan merhûm Pervâne Bey b. Abdullah’ın 
muhallefâtıdır.
Vaka‘a et-tahrîr fi’l-yevmi’s-sâbi‘ aşer min şehri Ramazâni’l-mübârek sene hamse 
ve elf.
Şuhûdü’l-hâl: Ahmed b. Ali el-İmâm, Mustafa Reis b. Abdullah, el-Hâc Veli b. İb-
rahim, Mehmed Reis b. Mustafa, Mustafa Çelebi b. Halil
Kıymeti
Bahâ-i kılıç aded 1 205
Gömlek aded 1 409?

Çakşır 1 21
Yenlik 1 220
Don ma‘a gömlek 84
Ferâce 1 631
Köhne kebe 1 31
Câmedân 1 21
Maşraba 1 71
Makrama ma‘a uçkur 14
Kebe ma‘a uçkur ma‘a makrama 60
Tâbe 1 41

Çakşır 341
Yelek-i çuka 119
Destâr 1 220
Dolama-i lâciverd 174
Tülbe[n]t börkü 8
Gömlek ma‘a don 1 68
Yeşil [zı]bın 121
Nacak 139
Bıçak 61
Destâr 1 183
Mor çakşır 91
Yağmurluk 500
Fermene 3 köhne 28
Destâr 360
Köhne yen 15?

…? …? kıt‘a 900
Bahâ-i câriye Zamâne 3.000
Nısf-ı dükkân 5.000
Bahâ-i câriye 3.000
Hâne-i müşterek 1.200
Ba‘de’s-sübût ihrâc olmuşdur
Nakdiye 4.450
Yekûn 17.485
Minhe’l-ihrâcât
Mehr-i müsbet-i zevce 2.000
Mehr-i müsbet-i zevc-i sâbık 
zimmetinde olup müteveffâ 
zimmetinden lâzım gelmişdir
Deyn-i müsbet li’z-zevce el-
mezbûre

1.000
Def‘a techîz ve tekfîn 200/1.057
Yekûn 8.157
El-Bâkī 9.328
Minhâ resm-i kısmet ve ihzâriyye 
ve kâtibiyye ve harc-ı ma‘kūl 

470
El-Bâkī beyne’l-verese 8.865
Minhâ hisse-i zevce el-mezbûre 1.107
Hisse-i bint 7.758







115 [15b-2, Arapça] Reis-i sultânî Ali Bey’in kölesini âzat ettiği
Fahrü’l-akrân Kurd Bey b. Abdülcebbar ve Ali Bey b. Mustafa er-Reisü’s-sultânî ve 
Mustafa b. Şaban nâm kimesneler meclis-i şer‘-i şerîfe hâzırûn olup, mahmiye-i 
Galata müzâfâtından Kasımpaşa mahallâtından Hacı Hüsrev mahallesinde vefât 
eden merhûm reis-i sultânî Ali Bey b. Mustafa’nın zevcesi ve vârisi olan Âişe 
Hâtun bt. İbrahim nâm hasm-ı câhid mahzarında ve müteveffâ-yı mezbûrun ana 
baba bir karındaşı ve vârisi Emrullah b. İsa mahzarında, orta boylu, açık kaşlı, 
sarışın, sol eli baş parmağında eser-i cerh bulunan hâmil-i hâze’l-kitâb Piyâle b. 
Abdullah’dan sâdır olan da‘vâ-yı sahîha-i şer‘iyyede gıbbe’l-istişhâd şöyle şehâdet 
ettiler ki müteveffâ-yı mezbûr efendisi hâl-i hayâtı ve kemâl-i akl ve sıhhatin-
de müdde‘î-i merkūmu mutlak tedbîr ile tedbîr eyledi. Şehâdetleri ba‘de ri‘âyeti 
şerâiti’l-kabûl inde’ş-şer‘ makbûl ve mu‘teber olmağın mûcebince efendisinin 
cemî‘ malından hürriyetine hükm edildi.
Cerâ zâlike hurrire fi’l-yevmi’s-sâdis ve’l-ışrîn min şehri Şevvâli’l-mükerrem sene 
1005.
Şuhûd: Hasan Halîfe b. Ahmed el-İmâm, mevlânâ Abbas Efendi b. İbrahim el-
İmâm, el-Hâc Ali b. el-Hâc Ahmed, Mustafa Çelebi b. Şaban el-İmâm, Ali b. Ali, 
Ali b. İbrahim, Üveys b. Mustafa, Ali b. İbrahim, Mehmed b. Nasuh, Mehmed b. 
Mahmud el-Cündî, Ahmed Çelebi b. Hızır, Abdülkerim b. Cafer, Ali Reis el-Hâc 
Mustafa ve gayruhüm

116 [15b-3] Evin onarımından doğan alacak talebinin 
ispat edilemediği
Bundan akdem mahmiye-i Galata hâricinde olup kasaba-i Kasımpaşa 
mahallâtından el-Hâc Hüsrev mahallesinde sâkin iken vefât eden merhûm-ı 
mağfûrun leh hâssa reislerinden Ali Reis b. Mustafa nâm kimesnenin li eb ve üm 
karındaşı oğlu ve vârisi olan Emrullah b. İsa nâm kimesne meclis-i şer‘-i şerîf[d]
e müteveffâ-yı mezbûrun zevcesi ve vârisesi olan Âişe Hâtun bt. İbrahim mahza-
rında takrîr-i kelâm ve ta‘bîr merâm edip mahalle-i mezbûrede vâki‘ inde’l-ahâlî 
ve’l-cîrân ma‘lûmü’l-hudûd olup hâlen mezbûre Âişe Hâtun’un tasarrufunda olan 
menzilin garb cânibinde vâki‘ olan matbah cidârını müteveffâ-yı mezbûr vefât 
etmezden mukaddem kendi mâlı ile ta‘mîr ve meremmet edip on bin mikdârı 
akçe harc ve sarf eylemişdir taleb ederin suâl olunsun dedikde gıbbe’s-suâl mezbûr 
Âişe Hâtun inkâr ile cevâb vericek müdde‘î-i mezbûrdan sıdk-ı makāline beyyine 
taleb olundukda beyyineden âciz ve kāsır olup mezbûre Âişe Hâtun’a menzil-i 
merkūma müteveffâ-yı merkūm Ali Reis bir akçe ve bir habbe harc ve sarf etme-
diğine ve menzil-i merkūmda vechen mine’l-vücûh alâka ve medhali olmadığına 
yemîn teklîf olundukda merkūme Âişe Hâtun yemîn billâhi’l-aliyyi’l-a‘lâ etmeğin 
mâ vaka‘a alâ vukū‘ihî bi’t-taleb ketb olunup yedine vaz‘ olundu.
[Fî] târihi’l-mezbûr sene 1005.
Şuhûd: Es-Sâbikūn

117 [16a-1] Mehir borcuna karşılık ev eşyasının takas edildiği
Mahmiye-i Galata hâricinde el-Hâc Memi mahallesinde sâkin Hasan Bey b. Ab-
dullah nâm sipâhi meclis-i şer‘-i şerîf-i enverde hâmiletü kitâb hâlen zevcesi 
olan Servinaz bt. Abdullah nâm hâtun mahzarında takrîr-i da‘vâ edip zevcem 
mezbûre Servinaz’ın mehr-i müeccelinden zimmetimde on altı bin akçe hakkı 
olup mahalle-i mezbûrede vakf edip hâlâ sâkin olduğum lede’l-ahâlî ve’l-cîrân 
ma‘lûmü’l-hudûd olan menzilde ...? kıymet ve emsâlde beş yüz akçeye üç ade[d]i 
ile mülk döşeğimi ve üç yüz elli akçeye dört aded beledî yastığı ve iki yüz akçeye 
üç aded minderi üç yüz elli iki yemeni yorganı ve iki yüz akçeye üç aded köhne 
alaca kilim ve iki yüz akçeye bir keçe ve elli akçeye bir köhne hamam kaliçesi ve 
yüz akçeye el değirmeni ve iki yüz elli akçeye üç aded köhne küçük kaliçeyi ve iki 
akçeye beş kıt‘a gararı ve elli akçeye köhne kilim ve yüz elli akçeye bir Yanbolu 
kebesi ve siyah Yanbolu kebesini yüz elli akçeye üç yüz akçeye iki aded karkarî? 
velenseyi ve yüz elli akçeye üç çarşafı ve elli akçeye bir perdeyi ve altmış akçeye iki 
aded Mısır hasırını ve elli akçeye bir Hindî peşkiri ve iki yüz akçeye iki güğüm ve 
yüz elli akçeye iki tencereyi ve otuz akçeye bir havanımı ve yüz elli akçeye üç bak-
raç ve elli akçeye üç şamdan ve altmış akçeye bir maşrabayı ve kırk akçeye iki kev-
giri ve yüz akçeye bir küçük kazgan ve elli akçeye iki küçük sahan ve iki tası yirmi 
akçeye ve elli akçeye iki yahni tepsisi ve yüz akçeye iki sahan ve yüz elli akçeye bir 
büyük tencereyi ve otuz akçeye bir tâbeyi ve elli akçeye bir leğeni ve yüz akçeye 
üç köhne tülbenti ve dört yüz akçeye bir yeşil ferâceyi ve seksen akçeye kırmızı 
zıbınımı ve yüz elli akçeye bir makrama kuşağı ve üç yüz akçeye ve yetmiş akçeye 
iki köhne zıbın ve yüz akçeye bir köhne kürkümü ve yüz akçeye bir kazma ve bir 
satır ve bir çekiç ve bir balta ve bir küreğimi zevcem mezbûreye bey‘ ve teslîm edip 
eşyâ-i mezbûrenin kıymeti ki cem‘an elli bin akçe olur semen-i mezbûr elli bin ak-
çeyi zimmetime lâzım sâlifü’z-zikr on altı bin mehr-i müeccelden altı bin akçe ile 
takās eyledik eşyâ-i ma‘dûd-ı mezbûre zevcem mezkûrenin mülk-i müşterâsıdır 
deyû tasarrufât-ı şer‘iyyesi nâfize olduğu hâlde ikrâr-ı tav‘î ve i‘tirâf-ı mer‘î ettikde 
gıbbe’t-tasdîk mâ vaka‘a bi’t-taleb ketb olundu.
Tahrîren fi’l-yevmi’s-sâbi‘ min Şevvâli’l-mükerrem sene hamse ve elf.
Şuhûd: Abbas Efendi b. İbrahim, Mustafa b. Mehmed, Mustafa b. Abdurrahman, 
Ahmed Çelebi b. Mustafa el-Müezzin, Murad b. Hızır, İsa b. Ömer, Mehmed b. 
Abdullah, Yusuf b. Abdullah







118 [16a-2] Mehir alacağının sabit olduğu
Mahmiye-i Galata hâricinde el-Hâc Memi mahallesinde sâkine Servinaz bt. Ab-
dullah nâm hâtun meclis-i şer‘-i şerîfde zevci Hasan Bey b. Abdullah mahzarın-
da takrîr-i kelâm ve ta‘bîr merâm edip zevcim mezbûr Hasan Bey zimmetinde 
fıddî râyic fi’l-vakt on altı bin akçe üzerine akd olunmuş mehr-i müeccelim vardır 
suâl olunup tahrîr olunmasın taleb ederim dedikde gıbbe’s-suâl mezbûr Hasan 
Bey cevâb verip mezkûre Servinaz’ın mehr-i müecceli on dört bin akçe üzeri-
ne akd olmuşdur zimmetimde mezbûrenin on dört bin mehr-i müecceli vardır 
dedikde mezbûre Servinaz’ın sıdk-ı makāline beyyine taleb olundukda udûl-i 
müslimînden Mehmed b. Ahmed ve el-Hâc Mustafa b. Ahmed nâm kimesneler 
meclis-i şer‘a li ecli’ş-şehâde hâzırân olup istişhâd olundukda fi’l-vâki‘ mezbûre 
Servinaz’ın mehr-i müecceli bizim huzûrumuzda on altı bin akçe üzerine akd 
olundu mezkûre Servinaz’ın zevci mezkûr Hasan Bey üzerinde on altı bin mehr-i 
müeccel-i ma‘kūdu vardır bu husûsa biz şâhidleriz şehâdet dahi ederiz dediklerin-
de gıbbe’t-ta‘dîl-i şer‘î şehâdetleri hayyiz-i kabûlde vâki‘ olmağın mâ vaka‘a bi’t-
taleb ketb olundu.
Tahrîren fî evâili şehri Şevvâli’l-mükerrem sene hamse ve elf.
Şuhûd: Es-Sâbikūn

119 [16a-3] Evin Âişe Hatun’a ait olduğu
Bundan akdem mahmiye-i Galata hâricinde kasaba-i Kasımpaşa mahallâtından 
el-Hâc Hasan mahallesinde sâkin iken vefât eden merhûm-ı mağfûrun leh Ali 
Reis b. Mustafa nâm kimesnenin karındaşı oğlu ve vârisi olan Emrullah b. İsa nâm 
kimesne meclis-i şer‘-i şerîfe müteveffâ-yı mezbûrun zevcesi ve vârisesi olan Âişe 
bt. İbrahim nâm hâtunu ihzâr ve mahzarında takrîr-i kelâm ve ta‘bîr merâm edip 
müteveffâ-yı mezbûrun mahalle-i mezbûrede vâki‘ hudûdunun bir tarafı Nesli 
Hâtun bt. Memi mülküyle ve bir tarafı tarîk-i hâs ile ve bir tarafı tarîk-i âm ile 
ve bir tarafı Dilsiz Ağa mülküyle mahdûd ve mümtâz olan iki bâb fevkānî beyti 
ve su kuyusu ve bir tahta-pûşu ve bir kileri ve bir bâb odayı ve bir matbah ve 
hâricinde iki bâb tahtânî beyti ve bir fırını ve bir kenîfi ve bir kapıyı ve muhavvata-
yı eşcâr-ı müsmire ve gayr-ı müsmiresiyle müştemil olan menzili hâlen merkūme 
Âişe Hâtun tasarruf edip bana âid olan hisse-i şer‘iyyemi vermekden ta‘allül eder 
taleb ederim suâl olunsun dedikde gıbbe’s-suâl mezbûre Âişe Hâtun inkâr ile 
cevâb verip menzil-i merkūmda müteveffâ-yı mezbûr Ali Reis’in vechen mine’l-
vücûh ve sebeben mine’l-esbâb alâka ve medhali olmayıp benim mülk-i mahzım 
ve hakk-ı sarîhimdir deyû cevâb vericek müdde‘iye-i mezbûreden husûs-ı sıdk-ı 
makāline beyyine taleb olundukda udûl-i müslimînden ve sikāt-ı muvahhidînden 
fahrü’s-sulehâ eş-Şeyh İsmail b. es-Seyyid Mehmed ve fahrü’l-cüyûş Abdi Çavuş 
b. Mustafa ve Rıdvan Bey b. Abdullah nâm kimesneler li ecli’ş-şehâde meclis-i 
şer‘a hâzırûn olup fi’l-vâki‘ müteveffâ-yı mezbûr Ali Reis menzil-i merkūmda 
vechen mine’l-vücûh ve sebeben mine’l-esbâb alâka ve medhali yoktur menzil-i 
merkūm mezbûre Âişe Hâtun’un mülk-i mahzı ve hakk-ı sırfıdır deyû ikrâr etti 
biz bu husûsa şâhidleriz şehâdet dahi ederiz dediklerinde ba‘de ri‘âyeti şerâiti’l-
kabûl mezbûrûnun şehâdetleri hayyiz-i kabûlde vâki‘ oldukdan sonra mâ hüve’l-
vâki‘ alâ vukū‘ihî kayd olundu.
Hurrire fi’l-yevmi’s-sâdis ve’l-ışrîn min şehri Şevvâl sene 1005.
Şuhûd: Es-Sâbikūn

120 [16b-1, Arapça] Seyyid Abdi Çavuş’un ödünçten alacağı olduğu
Ahmed Çelebi b. Hızır ve Ali Çelebi b. el-Hâc Ahmed ve el-Hâc Ahmed b. el-
Hâc Ali nâm kimesneler meclis-i şer‘-i şerîfe hâzırûn olup mahmiye-i Galata 
müzâfâtından Kasımpaşa kasabası mahallâtından Câmi‘[-i Kebîr] mahallesin-
de vefât eden âti’z-zikr müteveffânın Hasan ve İsmihan nâm sagīreynine kıbel-i 
şer‘den mansûb vasî olan Hüseyin Çelebi b. Mehmed nâm hasm-ı câhid mahza-
rında, hâmil-i kitâb fahrü’l-akrân Seyyid Abdi Çavuş b. Seyyid Ahmed’den sâdır 
olan da‘vâ-yı sahîha-i şer‘iyyede gıbbe’l-istişhâd şöyle şehâdet ettiler ki müteveffâ-
yı mezbûr hâl-i hayâtı ve kemâl-i akl ve sıhhatinde bizim yanımızda ve katımızda 
mezbûr Seyyid Abdi Çavuş’a lâzımü’l-edâ ve vâcibü’l-kazâ râyicü’l-vakt seksen 
beş bin yüz akçe deyni olduğunu, bunun yetmiş dört bin akçesinin karz-ı şer‘î 
cihetinden, on bir bin yüz akçesinin de 1002 senesi Zilka‘de-i şerîfesinin beşin-
ci gününden bir sene tamâmına müeccel olan müşterâ-yı makbûz samur kürk 
bahâsından olduğunu ikrâr ve i‘tirâf etti. Mahalle-i mezbûrede vâki‘, bir tarafdan 
İlyas fırını, diğer tarafdan Âişe Hâtun bt. Abdullah mülkü ve Mehmed Çelebi b. 
Behram mülkü ile, diğer iki tarafdan da tarîk-i âm ile mahdûd bulunan menzil 
müdde‘î-i merkūm yedinde rehn-i makbûzdur. Müdde‘î-i mezbûra meblağ-ı 
mezkûru kısmen veya tamâmen ahz ü kabz etmediğine dâir yemîn billâh veril-
dikden ve şâhidlerin şehâdetlerinin ba‘de ri‘âyeti şerâiti’l-kabûl inde’ş-şer‘ makbûl 
ve mu‘teber olmasından sonra mûcebince meblağ-ı mezbûrun müteveffâ-yı 
mersûmun muhallefâtından edâsına hükm edildi.
Cerâ zâlike ve hurrire fi’l-yevmi’s-sâbi‘ aşer min şehri Şevvâli’l-mükerrem sene 
hamse ve elf.
Şuhûdü’l-hâl: Mustafa b. Şaban, Osman Çelebi b. Sefer, Mustafa b. Abdi, Feridun 
Bey b. Abdullah, Ömer Çelebi b. Sefer , Ahmed Çelebi b. Ali, Hoca Halil b. Turgud, 
Cafer Bey b. Veli el-Bevvâbü’s-sultânî







121 [16b-2, Arapça] Abdülbâki, Halime, Ümmi ve Fâtıma adlı çocuklara 
vasî atandığı
Hâkim-i muvakki‘-i a‘lâ hâze’l-kitâb, Rahime Hâtun bt. Hasan nâm hâtunu, 
mahmiye-i Galata müzâfâtından Kasımpaşa kasabası mahallâtından Sirkeci ma-
hallesinde bundan akdem fevt olan merhûm Abdi Çelebi b. Mehmed’in Abdülbâkī, 
Halime, Ümmi ve Fâtıma nâm evlâd-ı sıgārına zabt-ı ahvâl ve müteveffâ-yı mezbûr 
babalarından kendilerine irs-i şer‘le intikāl eden emvâlin muhâfazası için vasî 
nasb etti. Mezbûre de vesâyet-i merkūmeyi kabûl edip hizmet-i lâzımesini edâyı 
ta‘ahhüd etti.
Cerâ zâlike hurrire fi’l-yevmi’s-sâlis ve’l-ışrîn min şehri Şevvâli’l-mükerrem sene 
hamse ve elf.
Şuhûd: Mehmed b. Cafer el-Müezzin, mevlânâ Ali Çelebi b. Seyyid Yusuf, Hüsrev 
b. Abdullah, mevlânâ Mehmed Efendi b. Nurullah ve Habib b. Nuh el-Kâtib ve 
gayruhüm

122 [16b-3, Arapça] Abdülbâki, Halime, Ümmi ve Fâtıma adlı çocuklara 
nafaka takdiri
Hâkim-i muvakki‘-i a‘lâ hâze’l-kitâb, mahmiye-i Galata müzâfâtından Kasımpaşa 
kasabası mahallâtından Sirkeci mahallesinde bundan akdem fevt olan merhûm 
Abdi Çelebi b. Mehmed’in Abdülbâkī, Halime, Ümmi ve Fâtıma nâm evlâd-ı 
sıgārının nafaka, kisve ve sâir havâic-i zarûriyyeleri için, himâye ve terbiyesi atın-
da bulundukları Rahime Hâtun bt. Hasan nâm analarının talebiyle, müteveffâ-yı 
mezbûr babalarından irs-i şer‘le kendilerine intikāl eden mallardan alınmak üzre 
zeyl-i kitâbda mezkûr târihden i‘tibâren yevmî râyicü’l-vakt on akçe farz ve takdîr 
etti ve mezbûre Rahime Hâtun’a vakt-i hâcetde istidâne edip bi’l-âhire onlara rücû‘ 
etmeye izin verdi.
Cerâ zâlike tahrîren fi’l-yevmi’s-sâlis ve’l-ışrîn min şehri Şevvâl sene 1005.
Şuhûd: Es-Sâbikūn

123 [16b-4, Arapça] Rahime Hatun’un mehir alacağı
Abdurrahman b. Mehmed ve Abdülkerim b. Mehmed nâm kimesneler meclis-i 
şer‘-i şerîfe hâzırân olup, mahmiye-i Galata müzâfâtından Kasımpaşa kasaba-
sı mahallâtından Sirkeci mahallesinde bundan akdem fevt olan merhûm Abdi 
Çelebi b. Mehmed’in eytâm-ı sıgārına vasiyy-i şer‘î olan Abdülganî b. Abdi nâm 
hasm-ı câhid mahzarında, müteveffâ-yı mezbûrun zevcesi ve vârisi olan hâmiletü 
hâze’l-kitâb Rahime Hâtun bt. Hasan’dan sâdır olan da‘vâ-yı sahîha-i şer‘iyyede 
gıbbe’l-istişhâd şöyle şehâdet ettiler ki müdde‘iye-i mezbûrenin müteveffâ-yı 
merkūmun zimmetinde nikâhında ma‘kūdun-aleyh olan mehr-i müecceli cihetin-
den râyicü’l-vakt bin akçe hakkı vardır. Müdde‘iye-i merkūme meblağ-ı mezbûru 
kısmen veya tamâmen almadığına, hibe etmediğine, bi vechin mine’l-vücûh ve 
sebebin mine’l-esbâb zimmetini ibrâ etmediğine dâir yemîn billâh ettikden son-
ra ve şâhidlerin şehâdetlerinin ba‘de ri‘âyeti şerâiti’l-kabûl inde’ş-şer‘ makbûl ve 
mu‘teber olmasından sonra mûcebince hükm edildi.
Cerâ zâlike hurrire fi’l-yevmi’s-sâlis ve’l-ışrîn min şehri Şevvâli’l-mükerrem sene 
1005.
Şuhûd: Es-Sâbikūn

124 [16b-5, Arapça] Hâkimin Hasan Kethüdâ Vakfı’na mütevelli atadığı
Hâkim-i muvakki‘-i a‘lâ hâze’l-kitâb, Mehmed Çelebi b. Yusuf ’u medîne-i Hazret-i 
Ebî Eyyûbî Ensârî’de -aleyhi rahmetü’l-Bârî- vâki‘ olan merhûm Hasan Kethüdâ 
vakfı’na vâkıf-ı mezbûrun şartı mûcebince ayda râyicü’l-vakt yüz yirmi akçe vazîfe 
ile mütevellî nasb etti. O da tevliyyet-i mezbûreyi kabûl edip hizmet-i lâzımesini 
edâyı müte‘ahhid oldu.
Cerâ zâlike hurrire fi’l-yevmi’l-hâmis aşer min şehri Şevvâli’l-mükerrem sene 
hamse ve elf.
Şuhûd: Mustafa b. Muzaffer el-İmâm, Abdi Çelebi b. Mehmed, Derviş Çelebi b. 
Mehmed, Nebi b. Sarrâc, Seyyid Mehmed b. Rahmetullah, Ahmed b. Hüseyin ve 
gayruhüm

125 [17a-1, Arapça] Fâtıma bt. Ahmed’in vasiyeti
Fahrü’l-eimme mevlânâ Derviş Halîfe b. Nebi el-İmâm ve İbrahim b. Nureddin 
nâm kimesneler meclis-i şer‘-i şerîfe hâzırân olup, husûs-ı âti’z-zikri inkâr eden 
hasm-ı şer‘î-i câhid mahzarında, hâmil-i hâze’l-kitâb Mehmed Çelebi b. Yusuf 
el-Müteferrika’dan sâdır olan da‘vâ-yı sahîha-i şer‘iyyede gıbbe’l-istişhâd şöy-
le şehâdet ettiler ki mahmiye-i Galata mahallâtından Okçu Musa mahallesinde 
bundan akdem fevt olan Fâtıma bt. Ahmed nâm hâtun, cemî‘ sülüs-i mâlınının 
eyyâm-ı mu‘tâdede vücûh-i hayrâta sarfını vasiyyet etti ve müdde‘î-i mezbûru 
vasiyyetinin tenfîzine vasî seçdi. O da vesâyet-i mezbûreyi kabûl edip hizmet-i 
lâzımesini edâyı müte‘ahhid oldu. Şehâdetleri ba‘de ri‘âyeti şerâiti’l-kabûl inde’ş-
şer‘ makbûl ve mu‘teber olmağın mûcebince hükm edildi.
Cerâ zâlike ve hurrire fi’l-yevmi’s-sâlis ve’l-ışrîn min şehri Ramazâni’l-mübârek 
sene 1005.
Şuhûd: Ahmed b. Yusuf, Receb b. İbrahim, Hüseyin b. Abdullah, Mustafa b. İvaz 
ve Ahmed b. Hüseyin ve gayruhüm

126 [17a-2, Arapça] Abdi Bey’in el-Hâc Hüseyin’e ödünçten borcu olduğu
Mevlânâ Mehmed b. Alâaddin b. el-Hatîb ve eş-Şeyh Mehmed Çelebi b. eş-Şeyh 
Ahmed el-İmâm ve el-Hâc Hüseyin b. Ahmed nâm kimesneler meclis-i şer‘-i 
şerîfe hâzırûn olup, hâric-i mahmiye-i Galata mahallâtından Müeyyedzâde ma-
hallesinde bundan akdem fevt olan Abdi Bey b. Mahmud’un eytâm-ı sıgārına 
kıbel-i şer‘den mansûb vasî olan ve husûs-ı âti’l-beyânı münkir bulunan Mus-
tafa b. Ali nâm hasm-ı câhid mahzarında, merhûm el-Hâc Hüseyin’in eytâmına 
vasiyy-i şer‘î olan hâmil-i hâze’l-kitâb el-Hâc Kasım b. Abdullah’dan sâdır olan 
da‘vâ-yı sahîha-i şer‘iyyede gıbbe’l-istişhâd şöyle şehâdet ettiler ki müteveffâ-yı 
mezbûr hâl-i hayâtı ve kemâl-i sıhhatinde eytâm-ı mezbûr malından ve karz cihe-
tinden üzerinde ve zimmetinde lâzımü’l-edâ ve vâcibü’l-kazâ râyicü’l-vakt on altı 
bin akçe ve 98 senesi Zilhicce ayının gurresinden [bir sene tamâmına] müeccel 
olan müşterâ-yı makbûz çuka bahâsından iki bin akçe deyni olduğunu bizim ya-
nımızda ve katımızda ikrâr ve i‘tirâf etti. Vasiyy-i mezbûrun meblağ-ı merkūmu 
bi vechin mine’l-vücûh ve sebebin mine’l-esbâb kısmen veya tamâmen ahz ü kabz 
etmediğine yemîn etmesinden ve şâhidlerin şehâdetlerinin ba‘de ri‘âyeti şerâiti’l-
kabûl inde’ş-şer‘ makbûl ve mu‘teber olmasından sonra mûcebince meblağ-ı 
mezbûrun müteveffâ-yı mezkûrun muhallefâtından edâsına hükm edildi.
Cerâ zâlike hurrire fi’l-yevm ve’l-ışrîn min şehri Cumâdelâhire sene hamse ve elf.
Şuhûd: Ahmed Çelebi b. Abdurrahman, el-Hâc Hüseyin b. Abdullah el-Hayyât, 
Ömer Çelebi b. Hüsrev, el-Hâc Ali b. Abdullah, Kasım Bey b. Abdullah, el-Hâc 
Yusuf b. el-Hâc Ömer ve gayruhüm

127 [17a-3, Arapça] Hânî Hatun bt. Ali’nin kocası Pervane Bey’de 
ödünçten alacağı olduğu
Ali Reis b. Abdullah ve Ali b. Abdullah nâm kimesneler meclis-i şer‘-i şerîfe 
hâzırân olup, mahmiye-i Galata müzâfâtından Kasımpaşa kasabası mahallâtından 
Surûrî mahallesinde bundan akdem fevt olan merhûm Pervâne Bey b. Abdullah’ın 
İsmi ve Ümmühân nâm sagīreynine kıbel-i şer‘den mansûb vasî olan ve husûs-ı 
âti’z-zikri münkir bulunan Mustafa Çelebi b. Halil nâm hasm-ı câhid mahzarında, 
müteveffâ-yı mezbûrun zevcesi ve vârisi Hânî Hâtun bt. Ali kıbelinden vekîl edi-
len hâmil-i hâze’l-kitâb Mehmed Çelebi b. Mustafa’dan sâdır olan da‘vâ-yı sahîha-i 
şer‘iyyede gıbbe’l-istişhâd şöyle şehâdet ettiler ki müteveffâ-yı mezkûr hâl-i hayâtı 
ve kemâl-i sıhhatinde, üzerinde ve zimmetinde karz-ı hasen-i şer‘î cihetinden 
müdde‘iye-i mezbûreye lâzımü’l-edâ ve vâcibü’l-kazâ râyicü’l-vakt bin akçe 
deyni olduğunu bizim yanımızda ve katımızda ikrâr ve i‘tirâf etti. Müdde‘iye-i 
mezbûrenin meblağ-ı merkūmu bi vechin mine’l-vücûh ve sebebin mine’l-esbâb 
kısmen veya tamâmen ahz ü kabz etmediğine yemîn etmesinden ve şâhidlerin 
şehâdetlerinin ba‘de ri‘âyeti şerâiti’l-kabûl inde’ş-şer‘ makbûl ve mu‘teber ol-
masından sonra mûcebince meblağ-ı mezbûrun müteveffâ-yı mezkûrun 
muhallefâtından edâsına hükm edildi.
Cerâ zâlike [ve] hurrire fi’l-yevmi’s-sânî ve’l-ışrîn min şehri Şevvâli’l-mükerrem 
sene hamse ve elf.
Şuhûd: El-Hâc Mehmed b. Süleyman el-Münâdî, Mehmed b. Hüdâverdi, Osman 
[b.] Cafer, İbrahim b. Ali Reis, Hüsrev b. Abdullah, Mustafa b. Ali ve gayruhüm

128 [17a-4] Gürcü asıllı câriyenin Rahime Hatun’a ait olduğu
Bundan akdem mahmiye-i Galata hâricinde Kasımpaşa mahallâtından Sirkeci 
mahallesinde sâkin iken vefât eden merhûm Abdi Çelebi b. Mehmed nâm kimes-
nenin zevcesi ve vârisesi olan Rahime Hâtun bt. Hasan nâm hâtun meclis-i şer‘-i 
şerîfe müteveffâ-yı mezbûrun evlâd-ı sıgārı olan Abdülbâkī ve Ümmi ve Rahime 
ve Fâtıma nâm sagīrlerin vasiyy-i şer‘îsi olan Abdülganî b. Abdi nâm kimesneyi 
ihzâr ve mahzarında takrîr-i da‘vâ edip işbu uzun boylu açık kaşlı gök elâ gözlü 
Gürciyyetü’l-asl olan Server nâm câriye hâlen benim mülk-i müşterâm olup malım 
ile beş bin nakd-i râyic fi’l-vakt akçeye iştirâ eyledim, el-hâletü [hâzihî] vasiyy-i 
merkūm câriye-i mezbûreyi fuzûlî kabz edip tasarruf eder, vâki‘ hâl mezbûr 
Abdülganî’den suâl olunup men‘ ü def ‘ olunmasın taleb ederin dedikde gıbbe’s-suâl 
vasiyy-i merkūm câriye-i mezbûreyi merkūme Rahime Hâtun’un mülk-i müşterâsı 
olduğunu inkâr ile cevâb vericek müdde‘iye-i mezbûreden sıdk-ı makāline bey-
yine taleb olundukda udûl-i müslimînden ve sikāt-ı muvahhidînden Hamza b. 
Turhan ve Abdurrahman b. Mehmed nâm kimesneler li ecli’ş-şehâde meclis-i şer‘a 
hâzırân olup istişhâd olundukda edâ-i şehâdeti şer‘iyye edip fi’l-vâki‘ zikr olunan 
evsâf ile mevsûf câriyeyi merkūme Rahime Hâtun kendi malından beş bin nakd-i 
râyic fi’l-vakt akçeye iştirâ edip câriye-i mezbûre mülk-i mahzı ve hakk-ı sırfıdır 
vechen mine’l-vücûh ve sebeben mine’l-esbâb câriye-i merkūmede müteveffâ-yı 
mezbûrun alâka ve medhali yoktur, biz bu husûsa şâhidleriz şehâdet-i şer‘iyye dahi 
ederiz dediklerinde mezbûrânın şehâdetleri ba‘de ri‘âyeti şerâiti’l-kabûl hayyiz-i 
kabûlde vâki‘ oldukdan sonra mâ vaka‘a alâ vukū‘ihî bi’t-taleb ketb ve imlâ olundu
Târihi’l-mezbûr sene 1005.
Şuhûd: Mehmed b. Cafer el-Müezzin, mevlânâ Ali Çelebi b. el-Hâc Yusuf, Hüsrev 
b. Abdullah, mevlânâ Mehmed Efendi b. Nurullah ve Habib b. Nuh el-Kâtib ve 
gayruhüm







129 [17b-1, Arapça] İsmi ve Ümmühan adlı çocuklara nafaka 
takdir edildiği
Hâkim-i muvakki‘-i a‘lâ hâze’l-kitâb, mahmiye-i Galata müzâfâtından Kasımpaşa 
kasabası mahallâtından Surûrî mahallesinde bundan akdem fevt olan merhûm 
Pervâne Bey b. Abdullah’ın İsmi ve Ümmühân nâm sagīreyninin nafaka, kisve 
ve sâir havâic-i zarûriyyeleri için, himâye ve terbiyesi altında bulundukları Hânî 
Hâtun bt. Ali nâm analarının talebiyle, müteveffâ-yı mezbûr babalarından irs-i 
şer‘le kendilerine intikāl eden mallardan alınmak üzre zeyilde mezkûr târihden 
i‘tibâren her birine yevmî râyicü’l-vakt ikişer akçe farz ve takdîr etti ve mezbûre 
Hânî Hâtun’a vakt-i hâcetde istidâne edip sagīreynin havâicine sarf etmesine ve 
vakt-i zaferde rücû‘ etmesine izin verdi.
Cerâ zâlike hurrire fi’l-yevmi’s-sâbi‘ ve’l-ışrîn min şehri Şevvâl sene 1005.
Şuhûd: Ahmed b. Yahya el-İmâm, Ali Reis b. Abdullah, Mustafa Reis b. Nurullah, 
el-Hâc Veli b. İbrahim, Mehmed Reis b. Mustafa, Mustafa Çelebi b. Halil ve gay-
ruhüm

130 [17b-2, Arapça] Vasîler üzerine nâzır atandığı
Hâkim-i muvakki‘-i a‘lâ hâze’l-kitâb, el-Hâc Ahmed b. el-Hâc Ali’yi, mahmiye-i 
Galata müzâfâtından Kasımpaşa mahallâtından Câmi‘-i Kebîr mahallesinde fevt 
olan merhûm Mehmed Çelebi b. el-Hâc Ali’nin Hasan ve İsmihan nâm sagīreynine 
kıbel-i şer‘den mansûb vasî olan Hüseyin Çelebi b. Mehmed Çelebi üzerine ve 
müteveffâ-yı merkūmun İsmail ve Havva nâm sagīreynine vasiyy-i şer‘î olan Ya-
semin bt. Abdullah üzerine ve müteveffâ-yı mezbûrun Abdurrahman nâm sagīr 
oğluna vasiyy-i şer‘î olan Kamer Hâtun bt. Abdullah üzerine nâzır nasb etti ki 
mezkûr vasîler sıgār-ı mezbûrînin emvâlinde ve sâir lâzım gelen husûsâtda nâzır-ı 
merkūmun ma‘rifeti olmadan tasarrufda bulunamayacaklardır. O da nezâret-i 
mezbûreyi kabûl edip hizmet-i lâzımesini edâyı müte‘ahhid oldu.
Cerâ zâlike hurrire fi’l-yevmi’s-sâmin min şehri Şevvâli’l-mükerrem sene hamse 
ve elf.
Şuhûd: Mehmed b. Pervâne, Ahmed Çelebi b. Hızır, Feridun Bey [b.] Abdullah, 
Ömer Çelebi b. Yusuf, Osma[n] b. Sefer, Ferhad b. Abdullah, Üstâd Ali b. Mehmed

131 [17b-3, Arapça] Seydi b. Ahmed Bey adlı çocuğa nafaka takdir edildiği
Hâkim-i muvakki‘-i a‘lâ hâze’l-kitâb, mahmiye-i Galata tevâbi‘inden Beşiktaş ka-
sabası mahallâtından Azeb İskelesi mahallesinde bundan akdem fevt olan Ahmed 
Bey’in Seydi nâm sagīr oğlunun nafakası, kisvesi ve sâir havâic-i zarûriyyesi için, 
himâye ve terbiyesi altında bulunduğu Nâzenin bt. Abdullah nâm anasının tale-
biyle, müteveffâ-yı mezbûr babasından irs-i şer‘le kendisine intikāl eden mallar-
dan alınmak üzre zeyilde mezkûr târihden i‘tibâren yevmî râyicü’l-vakt dört akçe 
farz ve takdîr etti ve mezbûre Nâzenin’e vakt-i hâcetde istidâne edip lede’z-zafer 
rücû‘ etmeye izin verdi.
Cerâ zâlike hurrire fi’l-yevmi’s-sânî min şehri Şevvâli’l-mükerrem sene hamse ve 
elf.
Şuhûd: Şeyh Celâleddin b. Şeyh Yakub, Mehmed b. Abdullah, Hüsrev b. Abdullah, 
Mehmed b. Yusuf, Ahmed b. Hüseyin ve gayruhüm

132 [17b-4, Arapça] Ahmed Bey’in Gürcü asıllı kölesini âzat ettiği
Mustafa b. Abdullah ve Mehmed Çelebi b. Hüseyin nâm kimesneler meclis-i 
şer‘-i şerîfe hâzırân olup, mahmiye-i Galata tevâbi‘inden Beşiktaş kasabası 
mahallâtından Azeb İskelesi mahallesinde bundan akdem fevt olan Ahmed Bey 
b. Abdullah el-Cündî nâm kimesnenin husûs-ı âti’z-zikri inkâr eden zevcesi ve 
vârisi olan Kamer Hâtun bt. Mahmud nâm hasm-ı câhid mahzarında, orta boy-
lu, açık kaşlı, gök gözlü, kulaklarında küpe deliği bulunan Gürciyyü’l-asl hâmil-i 
hâze’l-kitâb Keyvan b. Abdullah’dan sâdır olan da‘vâ-yı sahîha-i şer‘iyyede gıbbe’l-
istişhâd şöyle şehâdet ettiler ki müteveffâ-yı mezbûr efendisi hâl-i hayâtı ve kemâl-i 
akl ve sıhhatinde müdde‘î-i mezbûru mutlak tedbîr ile tedbîr eyledi. Şehâdetleri 
ba‘de ri‘âyeti şerâiti’l-kabûl inde’ş-şer‘ makbûl ve mu‘teber olmağın mûcebince 
müteveffâ-yı mezbûrun cemî‘ mâlından hürriyetine hükm edildi.
Cerâ zâlike hurrire fi’l-yevmi’s-sâmin min şehri Şevvâli’l-mükerrem sene hamse 
ve elf.
Şuhûd: Es-Sâbikūn

133 [17b-5, Arapça] Davud Çelebi’nin vasiyeti
Derviş b. Bayram el-İmâm ve el-Hâc Ferruh b. Abdullah el-Müezzin nâm kimesne-
ler meclis-i şer‘-i şerîfe hâzırân olup, medîne-i Ebî Eyyûb-i Ensârî -aleyhi rahmetü’l-
Bârî- mahallâtından Baba Haydar mahallesinde bundan akdem fevt olan Davud Çe-
lebi b. ( )’nın ana baba bir kız karındaşı ve vârisi olan Kamer Hâtun bt. ( ) nâm hâtun 
kıbelinden vekîl-i şer‘î olan Mehmed Çelebi b. Seydi Ali nâm hasm-ı câhid mahza-
rında ve müteveffâ-yı mezbûrun vasiyyetlerini tenfîze vasiyy-i muhtâr olan Mehmed 
Çelebi b. Yusuf mahzarında, hâmiletü hâze’l-kitâb Yasemin bt. Abdullah’dan sâdır 
olan da‘vâ-yı sahîha-i şer‘iyyede gıbbe’l-istişhâd şöyle şehâdet ettiler ki müteveffâ-yı 
mezbûr hâl-i hayâtı ve kemâl-i akl ve sıhhatinde sülüs-i cemî‘ mâlını vasiyyet etti ve 
meblağ-ı mezbûrdan râyicü’l-vakt üç bin akçeyi müdde‘iye-i mezbûreye ta‘yîn etti. 
Sikāt ve udûlden olmaları cihetiyle şehâdetleri ba‘de ri‘âyeti şerâiti’l-kabûl inde’ş-şer‘ 
makbûl ve mu‘teber olmağın mûcebince hükm edildi.
Cerâ zâlike hurrire fi’l-yevm ve’l-ışrîn fi’t-târihi’l-mezbûr sene 1005.
Şuhûd: Mustafa b. Muzaffer el-İmâm, Abdülhalim b. Mehmed, Derviş b. Mehmed, 
Nebi b. Sarrâc, Ahmed b. Hüseyin, Hüsrev b. Abdullah, Mehmed b. Ali ve gayru-
hüm

134 [18a-1, Arapça] Davud Çelebi’nin vasiyeti
Derviş b. Bayram el-İmâm ve el-Hâc Ferruh b. Abdullah el-Müezzin nâm ki-
mesneler, meclis-i şer‘-i şerîfe hâzırân olup, medîne-i Ebî Eyyûb-i Ensârî -aley-
hi rahmetü’l-Bârî- mahallâtından Baba Haydar mahallesinde bundan akdem 
fevt olan Davud Çelebi b. ( )’nın ana baba bir kız karındaşı ve vârisi olan Kamer 
Hâtun bt. ( ) nâm hâtun kıbelinden vekîl-i şer‘î olan Mehmed Çelebi b. Seydi Ali 
nâm hasm-ı câhid mahzarında ve müteveffâ-yı mezbûrun vasiyyetlerini tenfîze 
vasiyy-i muhtâr olan Mehmed Çelebi b. Yusuf mahzarında, hâmiletü hâze’l-kitâb 
Hurşid bt. Abdullah’dan sâdır olan da‘vâ-yı sahîha-i şer‘iyyede gıbbe’l-istişhâd 
şöyle şehâdet ettiler ki müteveffâ-yı mezbûr hâl-i hayâtı ve kemâl-i akl ve sıhha-
tinde sülüs-i cemî‘ mâlını vasiyyet etti ve meblağ-ı mezbûrdan râyicü’l-vakt bin 
sekiz yüz akçeyi müdde‘iye-i mezbûreye ta‘yîn etti. Sikāt ve udûlden olmaları ci-
hetiyle şehâdetleri ba‘de ri‘âyeti şerâiti’l-kabûl inde’ş-şer‘ makbûl ve mu‘teber ol-
mağın mûcebince hükm edildi.
Cerâ zâlike hurrire fi’l-yevm ve’l-ışrîn min şehri Şevvâli’l-mükerrem sene hamse 
ve elf.
Şuhûd: Es-Sâbikūn

135 [18a-2, Arapça] Davud Çelebi’nin Hasan Kethüdâ Vakfı’ndan 
ödünç aldığı
Hüseyin b. Ali el-Attâr ve Rüstem Bey b. Abdullah er-Râcil nâm kimesneler 
meclis-i şer‘-i şerîfe hâzırân olup, medîne-i Ebî Eyyûb-i Ensârî -aleyhi rahmetü’l-
Bârî- mahallâtından Baba Haydar mahallesinde bundan akdem fevt olan Davud 
Çelebi b. ( )’nın ana baba bir kız karındaşı ve vârisi olan Kamer Hâtun bt. ( ) nâm 
hâtun kıbelinden vekîl-i şer‘î olan Mehmed Çelebi b. Seydi Ali nâm hasm-ı câhid 
mahzarında, merhûm Hasan Kethüdâ vakfı’na mütevellî olan hâmil-i hâze’l-kitâb 
Mehmed Çelebi b. Yusuf ’dan sâdır olan da‘vâ-yı sahîha-i şer‘iyyede gıbbe’l-istişhâd 
şöyle şehâdet ettiler ki merhûm Davud Çelebi’nin zimmetinde vakf-ı mezbûrun 
deyn-i şer‘î cihetinden râyicü’l-vakt dört bin akçe hakkı vardır. Şehâdetleri ba‘de 
ri‘âyeti şerâiti’l-kabûl inde’ş-şer‘ makbûl ve mu‘teber olmağın mûcebince meblağ-ı 
mezbûrun müteveffâ-yı mezbûrun muhallefâtından edâsına hükm edildi.
Cerâ zâlike hurrire fi’l-yevm ve’l-ışrîn min şehri Şevvâli’l-mükerrem sene hamse 
ve elf.
Şuhûd: Es-Sâbikūn

136 [18a-3, Arapça] Davud Çelebi’nin vasiyeti
Derviş b. Bayram el-İmâm ve el-Hâc Ferruh b. Abdullah el-Müezzin nâm ki-
mesneler, meclis-i şer‘-i şerîfe hâzırân olup medîne-i Ebî Eyyûb-i Ensârî -aley-
hi rahmetü’l-Bârî- mahallâtından Baba Haydar mahallesinde bundan akdem 
fevt olan Davud Çelebi b. ( )’nın ana baba bir kız karındaşı ve vârisi olan Kamer 
Hâtun bt. ( ) nâm hâtun kıbelinden vekîl-i şer‘î olan Mehmed Çelebi b. Seydi Ali 
nâm hasm-ı câhid mahzarında ve müteveffâ-yı mezbûrun vasiyyetlerini tenfîze 
vasiyy-i muhtâr olan Mehmed Çelebi b. Yusuf mahzarında, hâmiletü hâze’l-kitâb 
Mihriban bt. Abdullah’dan sâdır olan da‘vâ-yı sahîha-i şer‘iyyede gıbbe’l-istişhâd 
şöyle şehâdet ettiler ki müteveffâ-yı mezbûr hâl-i hayâtı ve kemâl-i akl ve sıhha-
tinde sülüs-i cemî‘ mâlını vasiyyet etti ve meblağ-ı mezbûrdan râyicü’l-vakt üç bin 
akçeyi müdde‘iye-i mezbûreye ta‘yîn etti. Şehâdetleri ba‘de ri‘âyeti şerâiti’l-kabûl 
inde’ş-şer‘ makbûl ve mu‘teber olmağın mûcebince hükm edildi.
Cerâ zâlike hurrire fi’l-yevm ve’l-ışrîn min şehri Şevvâl sene hamse ve elf.
Şuhûd: Es-Sâbikūn

137 [18a-4, Arapça] Davud Çelebi’nin vasiyeti
Derviş b. Bayram el-İmâm ve el-Hâc Ferruh b. Abdullah el-Müezzin nâm ki-
mesneler, meclis-i şer‘-i şerîfe hâzırân olup medîne-i Ebî Eyyûb-i Ensârî -aleyhi 
rahmetü’l-Bârî- mahallâtından Baba Haydar mahallesinde bundan akdem fevt 
olan Davud Çelebi b. ( )’nın ana baba bir kız karındaşı ve vârisi olan Kamer Hâtun 
bt. ( ) nâm hâtun kıbelinden vekîl-i şer‘î olan Mehmed Çelebi b. Seydi Ali nâm 
hasm-ı câhid mahzarında, hâmil-i hâze’l-kitâb Mehmed Çelebi b. Yusuf ’dan sâdır 
olan da‘vâ-yı sahîha-i şer‘iyyede gıbbe’l-istişhâd şöyle şehâdet ettiler ki müteveffâ-
yı mezbûr hâl-i hayâtı ve kemâl-i akl ve sıhhatinde müdde‘î-i mezbûr Mehmed 
Çelebi’yi sülüs-i mâlından yaptığı vasiyyetlerinin tenfîzine vasiyy-i muhtâr nasb 
ettikten sonra meblağ-ı mezbûrdan râyicü’l-vakt on iki bin akçeyi Allahü te‘âlâ’nın 
her müslim ve müslimeye farz ettiği hacc-ı şerîf için ta‘yîn etti ve cemî‘ meblağ-ı 
mezbûrun diyânet ve istikāmet üzre sarf edilmesini şart etti. Sikāt ve udûlden 
olmaları cihetiyle şehâdetleri ba‘de ri‘âyeti şerâiti’l-kabûl inde’ş-şer‘ makbûl ve 
mu‘teber olmağın mûcebince hükm edildi.
Cerâ zâlike hurrire fi’l-yevm ve’l-ışrîn min şehri Şevvâli’l-mükerrem sene hamse 
ve elf.
Şuhûd: Es-Sâbikūn

138 [18a-5, Arapça] Mehmed Çelebi’nin Hasan Kethüdâ Vakfı’na 
mütevelli atandığı
Hâkim-i muvakki‘-i a‘lâ hâze’l-kitâb, hâmil-i hâze’l-kitâb Mehmed Çelebi b. 
Yusuf ’u, medîne-i Ebî Eyyûb-i Ensârî -aleyhi rahmetü’l-Bârî-’de vâki‘, merhûm 
Hasan Kethüdâ vakfı’na, vâkıf-ı mezbûrun şartı mûcebince ayda râyicü’l-vakt yüz 
yirmi akçe vazîfe ile mütevellî nasb etti. O da tevliyyet-i mezbûreyi kabûl edip 
hizmet-i lâzımesini edâyı müte‘ahhid oldu.
Cerâ zâlike fi’l-yevm ve’l-ışrîn min şehri Şevvâli’l-mükerrem sene hamse ve elf.
Şuhûd: Mustafa b. Muzaffer el-İmâm, Abdi Çelebi b. Mehmed, Derviş Çelebi b. 
Mehmed, Nebi b. Sarrâc, Seyyid Ali b. Rahmetullah, Ahmed b. Hüseyin ve gay-
ruhüm

139 [18b-1, Arapça] Âişe Hatun’un ölen kocasında mehir alacağı olduğu
Mustafa b. Abdullah er-Reisü’s-sultânî ve Hasan b. Abdullah nâm kimesneler 
meclis-i şer‘-i şerîfe hâzırân olup mahmiye-i Galata müzâfâtından Kasımpaşa 
mahallâtından Çatma mescid mahallesinde bundan akdem fevt olan merhûm Yu-
suf Bey b. Abdullah’ın Mustafa ve Emine nâm sagīreynine kıbel-i şer‘den mansûb 
vasî olan ve husûs-ı âti’z-zikri münkir bulunan Mustafa Reis b. Abdullah nâm 
hasm-ı câhid mahzarında, müteveffâ-yı merkūmun zevcesi ve vârisi hâmiletü 
hâze’l-kitâb Âişe Hâtun bt. Mustafa Bey’den sâdır olan da‘vâ-yı sahîha-i şer‘iyyede 
gıbbe’l-istişhâd şöyle şehâdet ettiler ki müdde‘iye-i mezbûrenin müteveffâ-yı 
merkūm zevci zimmetinde, nikâhında ma‘kūdun-aleyh olan mehr-i müecceli ci-
hetinden râyicü’l-vakt otuz bin akçe hakkı vardır. Müdde‘iye-i mezbûre, meblağ-ı 
merkūmu kısmen veya tamâmen ahz ü kabz etmediğine, hibe etmediğine, bi vec-
hin mine’l-vücûh ve sebebin mine’l-esbâb zimmetini ibrâ etmediğine dâir yemîn 
billâhi te‘âlâ ettikden sonra ve şâhidlerin şehâdetlerinin ba‘de ri‘âyeti şerâiti’l-
kabûl inde’ş-şer‘ makbûl ve mu‘teber olmasından sonra mûcebince hükm edildi.
Cerâ zâlike hurrire fi’l-yevmi’l-hâmis min şehri Zilka‘de [fi’t-]târihi’l-mezbûr 
sene 1005.
Şuhûd: Abdullah b. Ömer el-İmâm, es-Seyyid İbrahim b. es-Seyyid Mehmed, 
Mehmed b. Mustafa, el-Hâc Mehmed b. Ömer, Ömer Reis b. Ali, Ali b. Mustafa, 
Hasan b. Mustafa, Hasan b. Abdullah, Mehmed b. Hasan, Mehmed b. Mustafa, 
Mehmed b. Süleyman, Mustafa b. Abdullah er-Reisü’s-sultânî, Hüsrev b. Abdullah, 
Nebi Sarrâc ve gayruhüm

140 [18b-2, Arapça] Mustafa ve Emine adlı çocuklara vasî atandığı
Hâkim-i muvakki‘-i a‘lâ hâze’l-kitâb, Âişe bt. Mustafa Bey nâm hâtunu, mahmiye-i 
Galata müzâfâtından Kasımpaşa mahallâtından Çatma mescid mahallesinde bun-
dan akdem fevt olan merhûm Yusuf Bey b. Abdullah’ın Mustafa ve Emine nâm 
sagīreynine zabt-ı ahvâli ve müteveffâ-yı mezbûr babalarından irs-i şer‘le kendi-
lerine intikāl eden malların muhâfazası için vasî nasb etti. Mezbûre Âişe hâtun da 
vesâyet-i merkūmeyi kabûl edip hizmet-i lâzımesini edâyı ta‘ahhüd etti.
Cerâ zâlike hurrire fi’l-yevmi’l-hâmis min şehri Zilka‘de sene hamse ve elf.
Şuhûd: Es-Sâbikūn

141 [18b-3, Arapça] Âişe Hatun’un Mehmed b. Hızır Bey’i vekîl ettiği
Hasan Reis b. Abdullah ve Hüseyin b. Abdullah er-Reisü’s-sultânî nâm kimesne-
ler meclis-i şer‘-i şerîfe hâzırân olup, husûs-ı âti’z-zikri inkâr eden hasm-ı câhid 
mahzarında, hâmil-i hâze’l-kitâb Mehmed b. Hızır Bey er-Reisü’s-sultânîden 
sâdır olan da‘vâ-yı sahîha-i şer‘iyyede gıbbe’l-istişhâd şöyle şehâdet ettiler ki Âişe 
Hâtun bt. Mustafa Bey nâm hâtun, mahmiye-i Galata müzâfâtından Kasımpaşa 
mahallâtından Çatma mescid mahallesinde bundan akdem fevt olan merhûm Yu-
suf Bey b. Abdullah’ın, veresesi tarafından zabt edilen muhallefâtıyla alâkalı cemî‘ 
umûruna ve mehrini ve sâir haklarını taleb, kabz ve kendisine îsâline, kabz ve îsâl 
için hükkâm-ı kirâm indinde mürâfa‘aya ve ibrâya müdde‘î-i mezbûr Mehmed b. 
Hızır Bey’i mutlak tevkîl ile vekîl edip nefsine nâib kıldı. Şehâdetleri ba‘de ri‘âyeti 
şerâiti’l-kabûl inde’ş-şer‘ makbûl ve mu‘teber olmağın mûcebince hükm edildi.
Cerâ zâlike hurrire fi’l-yevmi’l-hâmis min şehri Zilka‘de eş-şerîfe sene hamse ve 
elf.
Şuhûd: Es-Sâbikūn

142 [18b-4, Arapça] Mustafa ve Emine adlı çocuklara nafaka 
takdir edildiği
Hâkim-i muvakki‘-i a‘lâ hâze’l-kitâb, mahmiye-i Galata müzâfâtından Kasımpa-
şa mahallâtından Çatma mescid mahallesinde bundan akdem fevt olan merhûm 
reis-i sultânî Yusuf Bey b. Abdullah’ın Mustafa ve Emine nâm sagīreyninin na-
faka, kisve ve sâir havâic-i zarûriyyeleri için, himâye ve terbiyesi altında bulun-
dukları Âişe bt. Mustafa Bey nâm analarının talebi ile, kendilerine müteveffâ-yı 
mezbûr babalarından irs-i şer‘le intikāl eden mallardan alınmak üzre, zeyl-i 
kitâbda mezkûr târihden i‘tibâren râyicü’l-vakt on akçe farz ve takdîr etti ve 
mezbûre Âişe Hâtun’a vakt-i hâcetde istidâne edip vakt-i zaferde rücû‘ etmeye 
izin verdi.
Cerâ zâlike târih sene 1005.
Şuhûd: Es-Sâbikūn

143 [18b-5, Arapça] Rahime Hatun’un, kocası Abdi Çelebi’de ödünçten 
alacağı olduğu
&lt;&lt; Mehmed b. Cafer el-Müezzin ve Abdurrahman b. Mehmed nâm kimesne-
ler meclis-i şer‘a hâzırân olup mahmiye-i Galata müzâfâtından Kasımpaşa 
mahallâtından Sirkeci mahallesinde bundan akdem fevt olan merhûm Abdi Çe-
lebi b. Mehmed’in eytâm-ı sıgārına kıbel-i şer‘den mansûb vasî olan Abdülganî 
b. Abdi nâm hasm-ı câhid mahzarında, müteveffâ-yı mezbûrun zevcesi hâmiletü 
hâze’l-kitâb Rahime Hâtun bt. Hasan’dan sâdır olan da‘vâ-yı sahîha-i şer‘iyyede 
gıbbe’l-istişhâd şöyle şehâdet ettiler ki müteveffâ-yı mezbûr hâl-i hayâtı ve 
kemâl-i sıhhatinde, müdde‘iye-i mezbûre lehine karz-ı şer‘î cihetinden zimmetin-
de lâzımü’l-edâ ve vâcibü’l-kazâ râyicü’l-vakt altı bin akçe deyni olduğunu bizim 
yanımızda ve katımızda ikrâr etti. Müdde‘iye-i mezbûreye meblağ-ı merkūmu bi 
vechin mine’l-vücûh ve sebebin mine’l-esbâb kısmen veya tamâmen ahz ü kabz 
etmediğine dâir yemîn billâhi te‘âlâ verildikden ve şâhidlerin şehâdetlerinin 
ba‘de ri‘âyeti şerâiti’l-kabûl inde’ş-şer‘ makbûl ve mu‘teber olmasından son-
ra mûcebince meblağ-ı merkūmun müteveffâ-yı mesfûrun muhallefâtından 
edâsına hükm edildi.
Cerâ zâlike ve hurrire fi’l-yevmi’s-sâlis ve’l-ışrîn min şehri Şevvâli’l-mükerrem 
sene hamse ve elf.
Şuhûd: Mevlânâ Ali Çelebi b. el-Hâc Yusuf, Abdülkerim b. Mehmed, Hüsrev b. 
Abdullah, mevlânâ Mehmed Efendi b. Nurullah ve Habib b. Nuh el-Kâtib, Ahmed 
b. Hüseyin ve gayruhüm &gt;&gt;

144 [19a-1] Seyyid Mehmed’in muhallefâtı
Mahmiye-i Galata mahallâtından Câmi‘-i Kebîr mahallesinde vefât edip geride 
Zeyni Hâtun bt. Mehmed nâm zevcesini ve Seyyid Mehmed nâm oğlunu bırakan 
merhûm Seyyid Mehmed b. Seyyid İbrahim’in muhallefâtıdır.
Vaka‘a’t-tahrîr fi’l-yevmi’l-âşir min şehri Ramazâni’l-mübârek sene hamse ve elf.
Kıymeti

Çini ferâce 1 800
Köhne kutnî 1 100
Kırmızı zıbın 1 164
Köhne kebe 1 61
Bağdâdî kaftan 1 207
Siyah kebe 1 35
Kisâyî 1 240
Kisâyî perde 1 500
Astar 1 17
Tencere 1 122
Tâbe-i kebab 101
Sahan 3 140
Tepsi 1 89
Def‘a tepsi 1 42
Câmedân 1 19
Tabak 42
Kilim-i Cezâyir 325
Mangal 1 10
Hasır-ı Mısır ( )
Yeşil ferâce 785
Velense 1 90
İskemle 1 10
Kaftan 64
Kazma 7
Tüfenk ma‘a âlât 650
Hasır-ı Mısır 70
Erbece? 50
Köhne kebe 25
Köhne çuka 28
Hırdavât 200
Köhne kürk 101
Kaliçe-i sagīr 325
Kilim-i sürh 315
Velense-i beyaz 328
Yeşil şemle 30
Köhne zıbın 30
Kırmızı yelek 170
Lâciverd ferâce 210
Ferâce-i sebz 575
Alaca kaftan 402
Mor kuşak 261

Çakşır (…)
Velense-i beyaz 240
Köhne sâde 130
Köhne kebe 240
Kaliçe-i kebîr 900
Köhne kürk 10
Kisâyî 130
Köhne kilim 34
Câmedân 35
Kebab demiri 17
Alaca kilim 45
Hasır-ı Mısır 171
Köhne kürk 10
Hırdavât 50
Câriye 7.100
Gulâm 8.000
Nakdiye 142
Sikke-i hasene 35 4.200
Hırdavât 300
Defter budur ki merhûm-ı mezbûrun mahmiye-i İstanbul’da Zindan kurbunda 
vâki‘ olup hâlen mutasarrıf olduğu dükkânda olanı beyân eder
Kişniş 4 deste 8 dirhem 100 fî 4 25
Anason vakıyye 20 fî 10 210
Zencefîl vakıyye 309
Dâr-ı fülfül 62
Karanfi l 62
Yüzerlik 11
Sakız, dirhem 290 452
Def‘a sakız, dirhem 185 125

Çakmak taşı 83
Asel-i bend vakıyye 3 dirhem 110 898
Mıknatıs? vakıyye 10 60
Darçın, vakıyye 10 fî? 133 174
Sandık ma‘a tas 21

Çörekotu, vakıyye 2 fî 13 26
Zağferân vakıyye 3 dirhem fî 276 602
Cevz-i Hindî dirhem 190 65
Tohm-ı vazyane? 14
Hırdavât 52

Ûdu’l-kahr 42
Ud-ı hatab 35
Zağferân 96
Kutu 48
Akçe tahtası 32
Kutu 5
Mîzân 36

Çuval 42
Hırdavât 94
Ekser 35

…? 8
Kutu 133
Zıbın ma‘a kutu 35
Kandil 2
Diğer vezne 14
Kimyon vakıyye 3 dirhem 150 
fî 17

57

…tas? 102
Kutu 50
Kutu 11
Tabak 3 12
Zenbil 10
Kutu 9
Kağıd 13
Kese 4 4

…? 17
Kibrit 162
Badem 12
Biber-i sâf? 55 fî 121 2.820
Def‘a kutu 40
Kutu ma‘a kazma ma‘a çengel 8
Gömlek 1.800
Torba 5

Çakmak taşı 15
Kibrit 60
Ala[ca] kaftan 340
Yeşil ferâce 1.400
Perde-i destâr 40
Destâr-ı cedîd 170
Yeşil ferâce 1755
Alaca kaftan 700
Def‘a yeşil ferâce 705
Hırdavât 100
Yekûn

121.208 
yüz 
yirmi 
bir bin 
iki yüz 
sekiz
Minhe’l-ihrâcât
Mehr-i müsbet 10.000
Techîz ve tekfîn 2.590
Deyn-i müsbet Emir Efendi 4.550
Berâ-yı avârız-ı mahalle-i mezbûre 3.450
Deyn-i müsbet Ahmed 600
Deyn-i müsbet el-Hâc Ahmed 400
Berâ-yı resm-i kısmet ma‘a 
ihzâriyye ve kâtibiyye 

3.718
Sahhe’l-bâkī ba‘de’l-harc ve’l-
mesârif beyne’l-verese

96.010
Hisse-i ibn 84.010
Hisse-i zevce sümün 12.000
Hırdavât bahâsından olan bin üç 
yüz akçe hesâb olunmuştur gafl et 
olunmaya

145 [19a-2, Arapça] Mehmed ve Halime adlı çocuklara takdir edilen 
nafakanın artırıldığı
Mahmiye-i Galata mahallâtından Ağa Kerim mahallesinde vefât eden merhûm 
Mehmed’in Mehmed ve Halime nâm sagīreynine bundan akdem farz ve takdîr 
edilen sekiz akçe nafakanın kifâyetsiz olduğu ve nafakanın arttırılması ihtiyâcının 
lâzım geldiği, ihbâr-ı müslimîn ve inbâ-i muvahhidîn ile hâkim-i muvakki‘ nez-
dinde zâhir ve a‘yân olduğunda, hâkim-i mûmâ-ileyh, himâye ve terbiyesi altında 
bulunduğu Yasemin bt. Abdullah nâm anasının talebiyle, müteveffâ-yı mezbûr 
babasından intikāl eden mallardan alınmak üzre ve târih-i kitâbdan i‘tibâren 
nafakayı sekiz akçe ziyâde eyledi. Farz ve takdîr edilen nafaka bu sûretle yevmî 
râyicü’l-vakt on altı akçe oldu.
Cerâ zâlike hurrire fî yevmi’l-hâmis min şehri Ramazâni’l-mübârek sene 1005.
Şuhûd: El-Hâc Hızır b. Mustafa el-İmâm, Derviş b. Abdullah, Mustafa b. Mehmed, 
Mustafa b. Ali, diğer Mustafa b. Abdullah, Hüsrev b. Abdullah, el-Hâc Hasan b. 
Abdullah, Mehmed b. Yusuf, Bilâl b. Hamid, Sefer Reis b. Osman, Mehmed Bey b. 
Cafer, Ahmed b. Hüseyin ve gayruhüm

146 [19b-1, Arapça] Emine bt. Abdullah’a nafaka takdir edildiği
Hâkim-i muvakki‘-i a‘lâ hâze’l-kitâb, mahmiye-i Galata mahallâtından Sinan Reis 
mahallesinde sâkine olan Emine bt. Abdullah nâm hâtunun nafakası, kisvesi ve 
sâir havâic-i zarûriyyesi için, mezbûrenin talebiyle Ali Reis b. Abdullah nâm zevc-i 
gāibi üzerine, zeyilde mezkûr târihden i‘tibâren yevmî râyicü’l-vakt beş akçe farz 
ve takdîr etti ve meblağ-ı mefrûzu ihtiyâcına sarf etmeye ve vakt-i hâcetde istidâne 
edip lede’z-zafer zevc-i mezbûruna rücû‘una izin verdi.
Cerâ zâlike [ve hurrire fi’t-]târih sene 1005.
Şuhûd: Ahmed b. Hüseyin, Nebi b. Murad, Hüsrev b. Abdullah, Mustafa b. Ali, 
Mehmed b. Yusuf ve gayruhüm







147 [19b-2] Miras payının alındığı
Mahmiye-i Galata mahallâtından Okçu Musa mahallesi sâkinelerinden olup bun-
dan akdem vefât eden merhûme Fâtıma bt. Ahmed Reis nâm hâtunun vâlidesi 
ve vârisesi olan Mihri bt. Abdullah nâm hâtun meclis-i şer‘de müteveffât-ı 
mezbûrenin li eb karındaşı ve vârisi olan Mustafa b. Ahmed Reis nâm kimes-
nenin bimâ hüve tarîkü’s-sübût şer‘an vekâleti sâbite olan Receb b. İbrahim ve 
müteveffât-ı mezbûrenin li eb kız karındaşı ve vârisesi olan Rahime bt. Ahmed 
Reis nâm hâtunun nehc-i şer‘î üzre vekâleti sâbite olan el-Hâc İbrahim b. Nu-
rullah nâm kimesneler mahzarlarında ikrâr-ı sahîh-i şer‘î edi[p] müteveffât-ı 
mezbûrenin cümle muhallefâtı ma‘rifet-i şer‘le füruht olunup ba‘de küll-i hesâb 
altı bin üç yüz elli akçe edip bana âid ve râci‘a olan südüs hisse-i şer‘iyye ki dört 
bin dört yüz on altı akçe etmeğin meblağ-ı mezbûru, mezbûrân Mustafa ve 
Rahime’nin müvekkilleri merkūmân Receb ve el-Hâc İbrahim yedlerinden bi’t-
tamâm ve’l-kemâl ahz ü kabz edip husûs-ı mezbûra müte‘allik cemî‘-i da‘vâ ve 
mütâlebâtdan ve eymân ve muhâsamâtdan zimmetlerini ibrâ-i âm ile ibrâ ve 
iskāt-ı hak eyledim ba‘de’l-yevm benden asâleten ve vekâleten da‘vâ ve nizâ‘ sudûr 
[ve] zuhûr eder ise inde’l-hükkâm mesmû‘a ve makbûle olmaya dedikde mukırra-i 
mezbûrenin kelimât-ı meşrûhasını vekîlân-ı merkūmân Receb ve el-Hâc İbrahim 
mezbûre Mihri Hâtun’un vech-i meşrûh üzre olan ikrârını tasdîk ve tahkīk ettik-
lerinden sonra mâ vaka‘a kayd olundu.
Tahrîren fi’l-yevmi’s-sânî min şehri Zilka‘deti’ş-şerîfe sene hamse ve elf.
Şuhûd: Mehmed Çelebi b. Yusuf el-Mu‘arrif, İbrahim b. Nurullah, Hüsrev b. Ab-
dullah, Mustafa b. Ali, el-Hâc Nurullah b. Hüseyin, Mehmed Çelebi b. Alâaddin 
el-İmâm, Derviş Çelebi el-İmâm ve gayruhüm

148 [19b-3] Borca karşılık rehin iddiasının reddi
Bundan akdem mahmiye-i Galata hâricinde kasaba-i Kasımpaşa mahallâtından 
Câmi‘ mahallesinde sâkin iken vefât eden merhûm ve mağfûrun leh Mehmed Çe-
lebi b. el-Hâc Ali nâm kimesnenin veresesinden sulbî oğlu ve sagīr oğlu Hasan 
ve İsmihan nâm sagīrlerin vasiyy-i şer‘îsi olan Hüseyin Çelebi b. Mehmed Çelebi 
meclis-i şer‘a Dergâh-ı âlî çavuşlarından fahrü’l-emâsil ve’l-akrân es-Seyyid Abdi 
Çavuş b. es-Seyyid Ahmed nâm kimesneyi ihzâr ve mahzarında takrîr-i da‘vâ 
edip müteveffâ-yı mezbûr babam Mehmed Çelebi hâl-i hayâtında bir gümüşlü 
eyer ve bir yağmurluk ve bir tülbent börkü ve bir gümüşlü topuz ve bir gümüşlü 
licâm ve bir gümüş zincir ve bir yağmurluk kesesi bu zikr olunan esbâbları emânet 
vaz‘ etmişdir taleb ederim suâl olunsun dedikde gıbbe’s-suâl merkūm Abdi Çavuş 
cevâb verip fi’l-hakīka bu zikr olunan esbâblar bende vardır lâkin müteveffâ-yı 
mezbûrda on dört bin akçe hakkım vardı rehn-i şer‘î vaz‘ etmişdi dedikde mûmâ-
ileyh Abdi Çavuş bu zikr olunan esbâbları deyni mukābelesinde rehin vaz‘ ettiği-
ne beyyine taleb olundukda beyyine[den] âcizim ve beyyinem yoktur dediği kayd 
olundu.
Tahrîren fî 7 şehri Şevvâl sene hamse ve elf.
Şuhûd: Mustafa b. Şaban, Osman Çelebi b. Sefer, Feridun b. Abdullah, Ömer Çele-
bi b. Sefer, Ahmed Çelebi b. Ali, Hoca Çelebi b. Turgud ve gayruhüm

149 [20a-1] Yusuf b. Abdullah’ın muhallefâtı
Mahmiye-i Galata müzâfâtından Kasımpaşa mahallâtından Çatma mescid mahal-
lesinde bundan akdem fevt olan ve geride Âişe bt. Mustafa el-ma‘rûf bi Karakadı 
nâm zevcesini ve Mustafa ve Emine nâm evlâdını bırakan reis-i sultânî merhûm 
Yusuf b. Abdullah’ın muhallefâtıdır.
Vaka‘a’t-tahrîr fi’l-yevmi’l-hâmis min şehri Zilka‘deti’ş-şerîfe sene hamse ve elf.
Kıymeti
Bahçe 80.000
Gulâm Petro 5.000
Gulâm Berfut? 5.000
Gulâm Roman 5.000
Gulâm Harman? 5.000
Gulâm Matya 5.000
Gulâm Nikola 5.000
Gulâm Bohon 5000
Gulâm Cuvan 5.000
Gulâm Toması 5.000
Gulâm Simyas? 5.000
Gulâm Memi 5.000
Gulâm Hasan 5.000
Beyaz velense 400
Kaliçe-i kebîr 1.000
Destâr-ı cedîd 540
Mor ferâce 1200
Gümüşlü Arrât? 2001
Cezayir tüfengi ma‘a sagīr ve 
kebîr

3.000
Sürh ferâce 1300
Sürmâî kemha kaftan 800
Kürde 500
Münakkaş yastık 500
Atlas kaftan 1.000
Mavi kemha kaftan 1300
Yeşil kemha kaftan 1.000
Kırmızı kaftan 2.000
Kırmızı muhattem kuşak 400
Yeşil Acem kuşak 300
Mavi muhattem ve fi stan 300
Kırmızı yelek 400
Kırmızı çakşır ve mor çakşır 600
Siyah ferâce 3.000
Yeşil ferâce ma‘a kürsi? 1.000
Mor ferâce 1.000
Yeşil ferâce 800
Siyah ferâce 800
Kırmızı ferâce 1.100
Seccâde-i kebîr 800
Def‘a seccâde beyaz pervazlı 1.000
Seccâde kırmızı pervazlı 600
Def‘a seccâde 700
Forsa sancağı 3 fî 150 450
Forsa sancağı 3 fî 60 180
Velense ma‘a sagīr ve kebîr 800
Direk sancağı 200
Bakır top 390
Diğer sancak 180
Top-ı kebîr 150

… … …? 1.200
Top-i sagīr 60
Sahan-ı kebîr 2 90
Sahan-ı kebîr 3 420
Kevgir ma‘a ibrik 180
Leğen-i kebîr 300
Leğen ma‘a ibrik 150
Demir sini 300
Leğen ma‘a ibrik 180
Sini 70
Kapaklı tas 70
Tencere 80
Def‘a tencere 120 
Def‘a tencere 150
Balta 50

Çini tabak 4 150

…? 1.400
Guruş aded 200 1.400
Hırdavât 760
Yekûn 210.765
Minhe’l-ihrâcât
Mehr-i müsbet 30.000
Resm-i kısmet 2.700
Hüccet-i sûret-i defter 170
Ücret-i kassâm efendi 800
Ücret-i kâtib 400
İhzâriyye 290
Gulâmiyye 100
Dellâliyye 100
Harc-ı ma‘kūl 200
El-Bâkī beyne’l-verese 176.000
Hisse-i ibn 102.667
Hisse-i bint 51.326
Hisse-i üm 22.001

150 [20a-2] Mustafa Reis b. Yusuf ’un muhallefâtı
Mahmiye-i Galata tevâbi‘inden Kasımpaşa mahallâtından Surûrî Efendi mahalle-
sinde vefât eden ve geride Fâtıma nâm ana baba bir kız karındaşını ve Hatice bt. 
Mustafa nâm zevcesini bırakan merhûm Mustafa Reis b. Yusuf ’un muhallefâtıdır.
Vaka‘a’t-tahrîr fi’l-yevmi’l-hâmis ve’l-ışrîn min şehri Zilka‘deti’ş-şerîfe sene hamse 
ve elf.
Kıymeti
Yastık 1 12
Siyah çizme 80
Şamdan 1 81
Tencere 1 59
Bakır sini 1 255
Tâbe 1 19
Tepsi 1 41
Güğüm 1 170
Maşraba 1 19
Def‘a maşraba 77
Tencere-i sagīr 1 22
Tas 1 35
Yumak-ı siyah 2 23
Destâr 1 221
Kepçe ma‘a kevgir 35
İhrâm-ı beyaz 1 190
Mâî çakşır 1 59
Şemle 1 4
Makrama 1 12

Çakşır ma‘a yelek 145
Kırmızı çuka ferâce 1 735
Kaliçe 1 120
Köhne gömlek 2 131
Mor çuka ferâce 1.165

Çarkī? 1 43
Velense beyaz 1 185
Don 2 60
Kantar 1 51
Sarı velense 1 180
Kebe-i siyah 1 71
Futa 2 33
Dizge? çift? 2 18
Alaca kilim 1 30
Def‘a alaca kilim 1 80
Def‘a velense beyaz 1 128

Çuval aded 2 7
Hırdavât 15
Garar aded 2 20
Köhne kebe 1 86

Çuval 1 3
Def‘a garar 3 15

…? sini 1 4
Satır 1 ma‘a …? 11? 13
Tabak 6 10
Havan 1 15
Astar kıt‘a 3 20
Tabak 2 35
Havan 1 3
Tabak 2 17
Kendir çuval 8 55
Tabak 2 1
Kırmızı kilim 1 86
Börek tâbesi 1 100
Sahan ma‘a tepsi 1 216
Sahan 2 52
Tekne 3 20
Lâciverd dolama 1 270
Kırmızı yelek 1 355
Kuşak-ı siyah 1 168
Seleden? 1 200
Gümüşlü bıçak 1 386
Satır 21
İskemle 1 60

Çanak 3 7
Hırdavât 36
Def‘a hırdavât 200
Yekûn 7.152







151 [20b-1, Arapça] Mehmed Bey b. Cafer Bey’in evini vakfettiği
Elhamdü lillâhi ve’s-salâtü alâ nebiyyihî Muhammedin ve âlihî ve sahbih ammâ 
ba‘d işbu mazmûnunda vakıf ikrârından bahseden kayd, sahîh ve şer‘î bir hüc-
cetdir. Sâhibü’l-hayrât ve’l-hasenât, râgıbü’s-sadakāt ve’l-meberrât fahrü’l-emâsil 
ve’l-akrân Mehmed Bey b. Cafer Bey meclis-i şerî‘at-ı şerîfe ve mahfil-i tarîkat-i 
münîfeye hâzır olup işbu vakıf ikrârının kendisinden sudûruna kadar sâhibi ve 
mâliki olduğu, mahmiye-i Galata müzâfâtından Beşiktaş kasabası tevâbi‘inden 
Ortaköy nâm karyede Defterdâr İbrahim’in binâ ettirdiği câmi‘-i şerîf kurbunda 
vâki‘ olan, tahtânî dört odayı müştemil ve bir tarafdan fahrü’l-emâcid ve’l-ekârim 
Derviş Çelebi b. Hasan mülkü, diğer tarafdan vâkıf-ı mezbûr mülkü ve iki tarafdan 
da tarîk-i âm ve tarîk-i hâs ile mahdûd bulunan cemî‘ menzilini cümle hudûdu 
ve kâffe-i hukūku ile niyet-i hâlisa ve taviyye-i sâfiye üzre haps vakf ettiğini ikrâr 
ve i‘tirâf eyledi. Vâkıf-ı mezbûr, menzil-i merkūmun mütevellî yediyle âdeti üzre 
icâre-i mu‘tâde ile icâreye verilmesini ve Allah sübhânehûnun hâsıl olan ücret-i 
kirâdan rızık olarak verdiğinden câmi‘-i merkūmda imâm olan kimesneye her 
gün sabah namazından sonra sûre-i Yâsîn’i ve öğle namazından sonra da Kur’ân-ı 
azîm’den bir cüz tilâvet edip sevâbını vâkıf-ı mezbûrun rûhuna hediye etmesi 
mukābilinde yevmî bir akçe verilmesini şart etti. Vakıf mütevellîsine her ay on 
beş akçe verilmesini şart etti. Mesârif-i mezbûreden artan kısmın vakt-i hâcetde 
menzil-i mezkûrun meremmetine sarf edilmesini şart etti. Tevliyyet, tebdîl, 
tağyîr ve teksîri müddet-i hayâtınca kendi nefsine, sonra âzâdlı kölelerinden en 
sâlihine, sonra nesilleri kesilinceye kadar onun evlâdına şart etti. Vâkıf-ı mezbûr, 
cemî‘ menzil-i merkūmu, ba‘de’t-tahliyye, tescîl maksadıyla mütevellî nasb ettiği 
Mustafa Reis b. Abdullah’a teslîm etti. Mütevellî-i mezbûr da tesellüm edip sâir 
mütevellîler evkāfda nasıl tasarruf etmekde iseler öyle tasarruf etti. Vâki‘ ikrâr, 
mütevellî-i merkūm tarafından vicâhen ve şifâhen tasdîk edildi. Hâl bu minvâl 
üzre iken vâkıf-ı mezkûr İmâm-ı A‘zâm Ebû Hanîfe’nin vakf-ı akārın gayr-ı lâzım 
olduğu ictihâdına iktidâen vakıfdan rücû‘ etti ve menzilin mülküne i‘âdesini ta-
leb etti. Mütevellî-i mezbûr da imâmeyn-i hümâmeyn imâm-ı sânî Ebû Yusuf 
ve İmâm Muhammed eş-Şeybânî’nin mütevellîye teslîmden sonra vakf-ı akārın 
lâzım olacağına ve sıhhatin lüzûmdan müfârakat etmeyeceğine dâir ictihâdına 
istinâden redden imtinâ‘ etti. Münâza‘a ve muhâsama edip hâkim-i muvakki‘ 
huzûrunda mürâfa‘a olunduklarında hâkim-i müşârün-ileyh te’emmül edip vakıf 
cânibini tercîhe şâyan gördü ve mesâil-i evkāf husûsunda eimme-i eşrâf beynin-
de cârî ihtilâfı da bilerek husûsen ve umûmen vakfın sıhhatine hükm etti. “Fe-
men beddelehû ba‘de mâ semi‘ahû fe-innemâ ismuhû ale’llezîne yübeddilûnehû 
innallâhe semî‘un alîm ve ecrü’l-vâkıfı ale’l-cevâdi’l-kerîm”
Cerâ zâlike ve hurrire fi’l-yevmi’l-hâmis min şehri Zilka‘de sene ham[se ve elf].
Şuhûd: Ahmed Çelebi b. Abdullah, Hasan b. Abdullah, Ramazan b. Hasan, Hasan 
b. Hüseyin, Mehmed b. Cafer, el-Hâc Ömer b. Ali, Cafer Bey b. İbrahim, Hüsrev 
b. Abdullah, Ömer b. Abdullah, Ali b. Mustafa el-İmâm, Mehmed b. Mustafa el-
Müezzin, Memi Reis b. Hamza, Ahmed Reis b. Mehmed, Mehmed b. Yusuf, Mah-
mud b. Cafer, Derviş b. Mehmed ve gayruhüm mine’l-hâzırîn

152 [20b-2, Arapça] Mehmed Bey b. Cafer Bey’in evini vakfettiği
Elhamdü lillâhi ve’s-salâtü alâ nebiyyihî Muhammedin ve âlihî ve sahbih ammâ 
ba‘d işbu mazmûnunda vakıf ikrârından bahseden kayd, sahîh ve şer‘î bir hüccet-
dir. Sâhibü’l-hayrât ve’l-hasenât ve râgıbü’s-sadakāt ve’l-meberrât fahrü’l-emâsil 
ve’l-akrân Mehmed Bey b. Cafer Bey meclis-i şerî‘at-ı şerîfe ve mahfil-i tarîkat-i 
münîfeye hâzır olup işbu vakıf ikrârının kendisinden sudûruna kadar sâhibi ve 
mâliki olduğu, mahmiye-i Galata müzâfâtından Beşiktaş kasabası tevâbi‘inden 
Ortaköy nâm karyede Defterdâr İbrahim Efendi’nin binâ ettirdiği câmi‘-i şerîf kur-
bunda vâki‘ olan, tahtânî iki beyti müştemil, bir tarafdan Ahmed Hoca b. Abdullah 
mülkü, diğer tarafdan vâkıf-ı mezbûr mülkü ve diğer iki tarafdan da tarîk-i âm ve 
tarîk-i hâs ile mahdûd bulunan cemî‘ menzilini cümle hudûdu ve kâffe-i hukūku 
ile niyet-i hâlisa ve taviyyet-i sâfiye üzre mu‘takası Mihriban bt. Abdullah nâm 
hâtuna ve babası Rıdvan b. Abdullah’a, sonra evlâd-ı evlâdına, ile’l-inkırâz evlâd-ı 
evlâdına, sonra âzâdlı kölelerine, sonra âzâdlı kölelerinin evlâdına, ba‘de’l-inkırâz 
vâkıf-ı mezbûrun evlâdına, sonra câmi‘-i şerîf-i mezbûrda imâm olacak kimesne-
ye vakfettiğini ikrâr ve i‘tirâf eyledi. Vâkıf-ı mezbûr, menzil-i merkūmun mütevellî 
yediyle âdeti üzre icâre-i mu‘tâde ile icâreye verilmesini ve Allah sübhânehûnun 
hâsıl olan ücret-i kirâdan rızık olarak verdiğinden câmi‘-i merkūmda imâm olan 
kimesneye her gün akşam namazından sonra sûre-i Mülk’ü tilâvet edip sevâbını 
vâkıf-ı mezbûrun rûhuna hediye etmesi mukābilinde yevmî bir akçe verilmesini 
şart etti. Mesârif-i mezbûreden artan kısmın vakt-i hâcetde menzil-i mezkûrun 
meremmetine sarf edilmesini şart etti. Tevliyyet, tebdîl, tağyîr ve teksîri müddet-i 
hayâtınca kendi nefsine, sonra âzâdlı kölelerinden en sâlihine, sonra nesilleri kesi-
linceye kadar onun evlâdına, sonra hâkimin ehl-i diyânet ve kemâl-i istikāmetden 
ta‘yîn edeceği kimesneye şart etti. Vâkıf-ı mezbûr, cemî‘ menzil-i merkūmu, 
ba‘de’t-tahliyye, tescîl maksadıyla mütevellî nasb ettiği Mustafa Reis b. Abdullah’a 
teslîm etti. Mütevellî-i mezbûr da tesellüm edip sâir mütevellîler evkāfda nasıl 
tasarruf etmekde iseler öyle tasarruf etti. Vâki‘ ikrâr, mütevellî-i merkūm tara-
fından vicâhen ve şifâhen tasdîk edildi. Hâl bu minvâl üzre iken vâkıf-ı mezkûr 
İmâm-ı A‘zâm Ebû Hanîfe’nin vakf-ı akārın gayr-ı lâzım olduğu ictihâdına 
iktidâen vakıfdan rücû‘ etti ve menzilin mülküne i‘âdesini taleb etti. Mütevellî-i 
mezbûr da imâmeyn-i hümâmeyn imâm-ı sânî Ebû Yusuf ve İmâm Muhammed 
eş-Şeybânî’nin mütevellîye [21a] teslîmden sonra vakf-ı akārın lâzım olacağına 
ve sıhhatin lüzûmdan müfârakat etmeyeceğine dâir ictihâdına istinâden redden 
imtinâ‘ etti. Münâza‘a ve muhâsama edip hâkim-i muvakki‘ huzûrunda mürâfa‘a 
olunduklarında hâkim-i müşârün-ileyh te’emmül edip vakıf cânibini tercîhe şâyan 
gördü ve mesâil-i evkāf husûsunda eimme-i eşrâf beyninde cârî ihtilâfı da bilerek 
husûsen ve umûmen vakfın sıhhatine hükm etti. “Fe-men beddelehû ba‘de mâ 
semi‘ahû fe-innemâ ismuhû ale’llezîne yübeddilûnehû innallâhe semî‘un alîm ve 
ecrü’l-vâkıfı ale’l-cevâdi’l-kerîm”
Cerâ zâlike ve hurrire fi’l-yevmi’l-hâmis min şehri Zilka‘deti’ş-şerîfe sene hamse 
ve elf.
Şuhûd: Es-Sâbikūn

153 [21a-1] Eşya davasında sulh olunduğu
Bundan akdem mahmiye-i Galata hâricinde Müeyyedzâde mahallesinde sâkine 
iken vefât eden merhûme Emine Hâtun bt. Mustafa nâm hâtunun zevci ve 
vârisi olan Hasan Reis b. Abdullah meclis-i şer‘de hâmiletü’l-kitâb müteveffât-ı 
merkūmenin vâlidesi ve vârisesi olup sagīr oğlu Abdurrahman ve Mustafa’nın 
vasiyye-i şer‘iyyesi olan Hatice Hâtun bt. Memi mahzarında ikrâr ve takrîr-i 
kelâm edip müteveffât-ı merkūmenin muhallefâtından bir altın bileziği merkūme 
Hatice ahz ü kabz edip fuzûlî tasarruf ettikde ben dahi da‘vâ ve taleb eylediğimde 
beynimizde münâza‘ât-ı kesîre ve muhâsamât-ı şedîde vâki‘ olmuş idi el-hâletü 
hâzihî husûs-ı mezbûra muslihûn tavassut edip es-sulhu hayrun fehvâsıyla âmil 
olup zikr olunan bilezik da‘vâsından fâriğ oldum ba‘de’l-yevm husûs-ı mezbûra 
müte‘allik da‘vâ ve nizâ‘ım sudûr eder ise inde’l-hükkâmi’l-kirâm mesmû‘a ve 
makbûle olmaya dedikde mukırr-ı mezbûrun kelimât-ı meşrûhasın mukarrun 
lehe’l-merkūme Hatice Hâtun bi’l-muvâcehe tasdîk ve tahkīk ettikden sonra mâ 
vaka‘a bi’t-taleb kayd olundu.
Tahrîren fi’l-yevmi’s-sâlis aşer min şehri Zilka‘deti’ş-şerîfe sene hamse ve elf.
Şuhûd: Mevlânâ Hasan Efendi b. Ramazan, Ahmed Çelebi b. Mehmed Çelebi el-
Müezzin, Mehmed Çelebi b. İslâm, Mehmed Çelebi b. İlyas, Mehmed Çelebi b. 
Hasan, Hüsrev b. Abdullah, Hüseyin b. Mehmed el-Müezzin

154 [21a-2] Kumaş boyası bedelinden doğan uyuşmazlıkta sulh olunduğu
Mahmiye-i Galata hâricinde kasaba-i Beşiktaş mahallâtından Sinan Paşa mahal-
lesinde sâkin olan fahrü’l-akrân Ali Ağa b. Abdüsselâm meclis-i şer‘de hâmilü’l-
kitâb bundan akdem mahalle-i mezbûrede sâkin iken vefât eden merhûm Keyvan 
Ağa b. Abdullah’ın evlâd-ı sıgārı olan Hasan ve Hüseyin ve Kamer ve Âişe ve Fâtıma 
nâm sagīrlerin vasiyy-i muhtârı olan fahrü’l-emâcid ve’l-ekârim Behram Kethüdâ 
b. Abdülkerim muvâcehesinde ikrâr ve takrîr-i kelâm edip müteveffâ-yı mezbûr 
Keyvan Ağa’da bakkam bahâsından zimmetinde sekiz bin elli akçe hakkım olup 
mûmâ-ileyh vasiyy-i muhtârdan da‘vâ ve taleb ettiğimde beynimizde münâza‘ât 
ve muhâsamât-ı şedîde vâki‘ olmuş idi el-hâletü hâzihî husûs-ı mezbûra muslihûn 
tavassut edip es-sulhu seyyidü’l-ahkâm fehvâsıyla âmil olup dört bin nakid ak-
çeye sulh olup bedel-i sulh olan meblağ-ı mezbûru bi’t-tamâm ve’l-kemâl ahz ü 
kabz edip zimmetini ibrâ eyledim dedikde mukırr-ı mezbûrun ikrâr-ı meşrûhunu 
mukarrun lehü’l-merkūm vicâhen ve şifâhen tasdîk ve tahkīk ettikden sonra mâ 
vaka‘a kayd olundu.
Tahrîren fî 11 şehri Zilka‘deti’ş-şerîfe sene hamse ve elf.
Şuhûd: Murad Bey b. Abdullah, el-Hâc Süleyman b. Abdullah, Ali Kethüdâ b. Ab-
dullah, Ali Bey b. Abdullah, Ahmed Bey b. Hasan ve gayruhüm

155 [21a-3, Arapça] Bayram Reis’in kölesini sözleşmeli olarak âzat ettiği
Mahmiye-i Galata mahallâtından Yolcuoğlu mahallesinde sâkin olan Bayram Reis 
b. Abdullah meclis-i şer‘a hâzır olup, kendisine rıkkını mu‘terif olan, orta boylu, 
açık kaşlı, gök gözlü, başında eser-i cerh bulunan hâmil-i hâze’l-kitâb Hamza b. 
Abdullah nâm abd-i memlûkünü yedi sene tâm ve kâmil olarak hizmet etmesi 
mukābilinde kitâbete kesdiğini ikrâr etti. O da kitâbet-i mezbûreyi kabûl edip 
hizmet-i lâzımesini edâyı müte‘ahhid oldu.
Cerâ zâlike ve hurrire fi’s-sânî ve’l-ışrîn min şehri Zilka‘deti’ş-şerîfe sene hamse 
ve elf.
Şuhûd: Hürrem b. Abdullah, el-Hâc Hasan b. Abdullah, Yunus Reis b. Abdullah 
er-Râcil, Mustafa b. Ali, Ahmed b. Hüseyin ve gayruhüm

156 [21b-1, Arapça] Hasan Paşa’nın yıkılmaya yüz tutan evinin Behram 
Kethüdâ’ya satıldığı
Elhamdü lillâhi’llezi ehalle’llâhü’l-bey‘a ve harreme’r-ribâ ve’s-salâtü ve’s-selâmü 
alâ nebiyyihî Muhammedin eşrefi’l-verâi ve alâ âlih ammâ ba‘d işbu kayd, bey‘ 
ikrârını hâvî sahîh ve şer‘î bir hüccetdir. Merhûm ve mağfûrun leh Hazret-i Hasan 
Paşa’nın Feridun Bey, Fâtıma ve Belkıs nâm evlâd-ı sıgārına vasiyy-i muhtâr olan 
emîrü’l-ümerâi’l-kirâm kebîrü’l-küberâi’l-fihâm zü’l-kadri ve’l-ihtirâm el-muhtas 
bi mezîdi inâyeti’l-meliki’l-allâm Hazret-i Memi Paşa ve fahrü’l-muhadderât ve’l-
muvakkarât Züleyha Hâtun nâm merhûm-ı mezbûrun kızı kıbelinden âti’z-zikr 
bey‘i ikrâra ve kabz-ı semene vekâleti Reyhan Ağa b. Abdullah ve Mahmud Ağa 
b. Abdullah nâm şâhidlerin şehâdetleri ile sâbit olan fahrü’l-akrân Seyyid Ebû 
Abdullah b. Seyyid (…) meclis-i şer‘-i şerîf-i şâmih-i imâd ve mahfil-i dîn-i 
münîf-i râsih-i evtâda hâzırân olup, müteveffâ-yı mezbûrdan irs-i şer‘le intikāl 
eden, mahmiye-i Galata müzâfâtından Beşiktaş kasabası mahallâtından Sinan 
Paşa mahallesinde vâki‘, dâhilî ve hâricî avlulu, dâhilî avlusu tahtânî iki beyti, 
selâmlığı, eşcâr-ı müsmire ve gayr-ı müsmireyi, hâricî avlusu fevkānî iki bey-
ti, tahtânî bir beyti, dükkânı, matbahı, su kuyusunu ve helâyı hâvî olan cemî‘ 
menzili cümle tevâbi‘ ve levâhıkı ve kâffe-i hukūk ve merâfıkı ile râyicü’l-vakt 
bin akçe semen-i mu‘ayyen-i makbûzla, îcâb ve kabûlü hâvî bey‘-i bâtt-ı sahîh ile 
hâfız-ı hâze’l-kitâb fahrü’l-emâcid ve’l-ekârim Behram Kethüdâ b. Abdülkerim’e 
vesâyeten ve vekâleten bey‘ ettiklerini ikrâr ettiler. O da kendi malıyla ve kendi 
nefsi için menzil-i merkūmu onlardan iştirâ etti. Vâki‘ ikrâr, müşterî-i mezbûr 
tarafından vicâhen ve şifâhen tasdîk edildi. İşbu mübâya‘a-i mezkûre, menzil-i 
merkūmun harâba müşrif olması sebebiyle verese arasında taksîm edilmesi 
zarûretiyle menzil-i mezkûrun mecâlis-i tâlibîn ve mehâfil-i râgıbîne mirâren ve 
kirâren arz olunması ve semen-i merkūmun müşterî-i mesfûr üzerinde karâr ey-
lemesinden sonra vâki‘ oldu.
Vaka‘a’l-istişhâd ve’t-tahrîr fi’l-yevmi’l-hâdî aşer min şehri Zilka‘deti’ş-şerîfe sene 
hamse ve elf.
Şuhûd: Kurd Çelebi b. Abdülcebbar, Memi Kapudân b. Abdullah, Hasan b. Abdul-
lah tâbi‘-i Sancakdâr, Ali Kethüdâ b. Abdullah tâbi‘-i merhûm Ali Paşa, Memi Reis 
b. Küçük, Hasan Reis b. [Abd]ülcebbar, İbrahim b. Abdullah ve gayruhüm

157 [21b-2] Ali Reis’in evinin Behram Kethüdâ’ya satıldığı
Mahmiye-i Galata hâricinde kasaba-i Kasımpaşa mahallâtından el-Hâc Hüsrev 
mahallesinde sâkin iken vefât eden merhûm ve mağfûrun leh hâssa reislerin-
den Ali Reis b. Abdullah nâm kimesnenin zevcesi ve vârisesi olan Âişe bt. İbra-
him nâm hâtun tarafından husûs-ı âti’z-zikri ikrâr[a] şer‘an vekâleti sâbite olan 
fahrü’l-akrân İbrahim Bey b. Abdülmennân ve müteveffâ-yı mezbûrun li eb ve 
üm karındaşı oğlu ve vârisi olan Emrullah b. İsa nâm kimesneler meclis-i şer‘-i 
eş-şerîf şâmihü’l-imâd ve mahfilü’d-dîn-i münîf-i râsihü’l-evtâdda hâfız-ı hâze’l-
kitâbi’l-müstetâb fahrü’l-emâcid ve’l-ekârim Behram Kethüdâ b. Abdülkerim kı-
belinden husûs-ı âti’z-zikri tasdîka fahrü’l-cüyûş Hüseyin Çavuş b. Kasım ve Bay-
ram Çavuş b. Ali nâm kimesneler şehâdetleri ile şer‘an vekâleti sâbite olan Mustafa 
Bey b. Mehmed mahzarında bi’l-asâle ve’l-vekâle bi’t-tav‘ ve’r-rızâ ikrâr-ı sahîh-i 
şer‘î ve i‘tirâf-ı sarîh-i mer‘î kılıp Kasımpaşa demek ile ma‘rûf olan mevzi‘de vâki‘ 
hudûdunun bir tarafı fahrü’l-cüyûş Abdi Çavuş mülküyle ve iki tarafı tarîk-i 
âm ile ve bir tarafı Dağnik? nâm zimmî mülküyle ve tarîk-i âm ile mahdûd ve 
mümtâz iki bâb beyt-i ulvîyi ve bir ıstablı ve bir ayazmayı ve bir bağ ve eşcâr-ı 
müsmire ve gayr-ı müsmireyi ve muhavvatayı ve mahdûd-ı mezkûr hâricinde 
vâki‘ hudûdunun bir tarafı vâdi ve etrâf-ı selâsesi tarîk-i âm ile mahdûd olup her 
sene merhûm-ı mağfûrun leh Sultan Bayezid vakfına iki yüz on iki akçe mukāta‘a 
ile mutasarrıf olduğu otuz bir dönüm arz-ı hâliye[yi] müştemil olan menzili 
alâ müddetin tevâbi‘ ve levâhıkı ile kâffe-i menâfi‘ ile beynimizde ilm-i şer‘î ile 
ma‘lûm âlât-ı memlûkesiyle sûk-ı sultânîde beyne’t-tâlibîn ve’r-râgıbîn kirâren ve 
mirâren bey‘-i men yezîd olunup rağabât-ı nâs münkatı‘a olmağın otuz sekiz bin 
akçe karâr edip ziyâde ile âhar tâlibi olmamağın safka-i vâhide ile otuz sekiz bin 
nakd-i râyic fi’l-vakt akçeye bey‘-i bâtt-ı sahîh-i şer‘î ile bey‘ edip teslîm-i mebî‘ 
ve kabz-ı semen eyledik ba‘de’l-yevm mebî‘-i mezkûr[u] [22a] keyfe mâ yeşâ’ ve 
tahtâr tasarruf eylesin dediklerinde mukırrân-ı merkūmânın vech-i meşrûh üzre 
olan ikrârlarını vekîl-i merkūm Mustafa Bey bi’l-vekâle tasdîk ve tahkīk ettikden 
sonra mâ hüve’l-[v]âki‘ alâ vukū‘ihî bi’t-taleb ketb ve sebt olunup yed-i tâlibine 
vaz‘ ve def ‘ olundu.
Hurrire fi’l-yevmi’s-sâmin min şehri Zilka‘deti’ş-şerîfe sene hamse ve elf.
Şuhûd: Kurd Çelebi b. Abdülcebbar, Memi Kapudân b. Abdullah, Hasan b. Ab-
dullah tâbi‘-i Sancakdâr, Ali Kethüdâ b. Abdullah tâbi‘-i Sancakdâr-ı merhûm Ali 
Paşa, Memi Reis b. Küçük, Hasan Reis b. Abdülcebbar, İbrahim b. Abdullah, Tay-
yib Reis b. Ali Reis

158 [22a-1, Arapça] Memi Paşa’nın evini Behram Kethüdâ’ya sattığı
Emîrü’l-ümerâi’l-kirâm kebîrü’l-küberâi’l-fihâm zü’l-kadri ve’l-ihtirâm el-muhtas 
bi mezîdi inâyeti’l-meliki’l-allâm hâlen Şam Trablusu beyi olan Hazret-i Memi 
Paşa -belağahü’llâhü te‘âlâ mâ şâe- hazretleri meclis-i şer‘-i şerîf-i şâmihü’l-imâd 
ve mahfil-i dîn-i râsihü’l-evtâdda hâfız-ı hâze’l-kitâbi’l-müstetâb fahrü’l-emâcid 
ve’l-ekârim Behram Kethüdâ b. Abdülkerim mahzarında bi’t-tav‘ ve’r-rızâ ikrâr-ı 
sahîh-i şer‘î ve i‘tirâf-ı sarîh-i mer‘î kılıp bundan akdem sene ihdâ ve elf Muharre-
mi evâhirinde mahmiye-i Galata hâricinde kasaba-i Beşiktaş mahallâtından Sinan 
Paşa mahallesinde vâki‘ hudûdunun bir tarafı İlyas b. Abdullah mülküyle ve bir 
tarafı Hasan b. Kasım mülküyle ve iki tarafı mekābir-i müslimîn ile mahdûd ve 
mümtâz olup yedi bâb fevkānî ve tahtânî beyti ve bir kileri ve bir fırını ve bi’r-i 
mâyı ve cüneyne ve üç kenîfi ve muhavvatayı müştemil olan mülk menzili alt-
mış bin râyic fi’l-vakt akçeye bey‘-i bâtt-ı sahîh-i şer‘î ile bey‘ edip teslîm-i mebî‘ 
ve kabz-ı semen eyledim ba‘de’l-yevm menzil-i mezkûru mûmâ-ileyh Behram 
Kethüdâ keyfe mâ yeşâ’ ve tahtâ[r] tasarruf eylesin dedikde mukırr-ı mezbûrun 
kelimâtı vech-i meşrûh üzre olan ikrârlarını mukarrun lehü’l-merkūm vicâhen ve 
şifâhen tasdîk ve tahkīk ettikden sonra mâ hüve’l-vâki‘ alâ vukū‘ihî kayd olundu.
Hurrire fi’l-yevmi’l-hâdî aşer min şehri Zilka‘deti’ş-şerîfe sene hamse ve elf.
Şuhûd: Memi Kapudân eş-şehîr [bi]-Anaboltan?, Hacı Reis er-Reisü’s-sultânî, (…) 
Şaban Ağa er-Reisü’s-sultânî, es-Seyyid Abdullah er-Reisü’s-sultânî, Ahmed Ağa 
ez-Za‘îm, Ferhad Ağa ez-Za‘îm, Ali Ağa tâbi‘-i merhûm Hasan Paşa, Hacı Sefer 
ez-Za‘îm tâbi‘-i Süleyman Bey, Murad Ağa tâbi‘-i Keyvan Ağa

159 [22a-2, Arapça] Şaban b. Abdullah’ın kölesini âzat ettiği
Hâric-i mahmiye-i Galata mahallâtından Şahkulu mahallesinde sâkin olan Şaban 
b. Abdullah meclis-i şer‘a hâzır olup, kendisine rıkkını mu‘terif olan orta boy-
lu, açık kaşlı, gök gözlü, sağ gözünde eser-i cerh bulunan hâmil-i kitâb Murad 
b. Abdullah nâm abd-i memlûkünü hasbeten lillahi’l-azîm ve taleben li merzâti 
rabbi’r-rahîm âzâd ve tahrîr ettiğini ikrâr etti. Vâki‘ ikrâr, abd-i mevsûf-ı mezbûr 
tarafından vicâhen ve şifâhen tasdîk edildi.
Cerâ zâlike ve hurrire fi’l-yevmi’s-sâmin aşer min şehri Zilka‘deti’ş-şerîfe sene 
hamse ve elf.
Şuhûd: İbrahim Bey b. Ali er-Reisü’s-sultânî, Ahmed Reis b. Hasan, Ferhad b. Ab-
dullah, Mehmed Çavuş b. Mustafa, Emrullah Çavuş b. İsa, Cafer Bey [b.] Abdul-
lah, Pîrî b. Hasan, Sinan b. Abdullah, Ramazan b. Abdullah ve gayruhüm

160 [22a-3, Arapça] Hasan Kapudân’ın Rus asıllı kölesini âzat ettiği
Mahmiye-i Galata mahallâtından Sinan Reis mahallesinde sâkine olan reis-i sultânî 
fahrü’l-akrân Hasan Kapudân b. Abdullah kıbelinden âti’z-zikr âzâd ve tahrîr ikrârına 
vekâleti Şaban b. Receb Reis ve Ali Reis b. Abdullah’ın şehâdetleri ile sâbit olan reis-i 
sultânî Ahmed Reis b. Şucâ‘ meclis-i şer‘a hâzır olup müvekkil-i mezbûrunun, ken-
disine rıkkını mu‘terif olan, orta boylu, açık kaşlı, gök gözlü, başında eser-i cerh bu-
lunan Rusiyyü’l-asl hâmil-i kitâb Ligorya v. Todori nâm abd-i memlûkünü hasbeten 
lillâhi’l-azîm ve taleben li merzâti rabbi’r-rahîm yevme lâ yenfa‘u mâlün ve lâ benûn 
illâ men etallâhe bi kalbin selîm âzâd ve tahrîr ettiğini ikrâr eyledi.
Cerâ zâlike ve hurrire fi’l-yevmi’s-sâmin aşer min şehri Zilka‘deti’ş-şerîfe sene 
hamse ve elf.
Şuhûd: Cafer Reis b. Abdullah er-Reisü’s-sultânî, İbrahim Reis b. Abdullah, Hür-
rem Reis b. Abdullah, Mehmed Bey b. Abdullah er-Râcil, Mehmed b. Yusuf, Ha-
san b. Abdullah ve gayruhüm

161 [22a-4, Arapça] Bayram Reis’in Rus asıllı kölesini âzat ettiği
Mahmiye-i Galata mahallâtından Yolcuoğlu mahallesinde sâkin olan reis-i sultânî 
Bayram Reis b. Abdullah meclis-i şer‘a hâzır olup, orta boylu, açık kaşlı, şaşı gözlü, 
beyaz tenli, Rusiyyü’l-asl hâmil-i kitâb Keyvan b. Abdullah nâm abd-i memlûkünü 
hasbeten lillâhi’l-azîm ve taleben li merzâti rabbi’r-rahîm âzâd ve tahrîr ettiğini 
ikrâr etti. Vâki‘ ikrâr, abd-i mevsûf-ı mezbûr tarafından tasdîk edildi. Gulâm-ı 
mezbûr bu sûretle sâir ahrâr-ı asliyyîn-i mükellefîn gibi hür oldu. Efendilerin 
âzâdlı köleleri üzerinde şer‘an sâhib oldukları velâ hakkından gayrı üzerinde ki-
mesnenin bir hakkı kalmadı.
Cerâ zâlike ve hurrire fi’l-yevmi’s-sânî ışrîn min şehri Zilka‘deti’ş-şerîfe sene ham-
se ve elf.
Şuhûd: Hürrem b. Abdullah, el-Hâc Hasan b. Abdullah, Üstâd Murad b. Abdul-
lah, Üstâd Hüsrev b. Abdullah, Hızır Çelebi b. Ali, Sefer b. Abdullah, İbrahim b. 
Abdullah, Ahmed b. Hüseyin, Hüsrev b. Abdullah, el-Hâc Yusuf b. Abdullah ve 
gayruhüm

162 [22b-1] Pehlivan Reis b. Mustafa’nın muhallefâtı
Mahmiye-i Galata müzâfâtından Kasımpaşa kasabası mahallâtından el-Hâc Hüs-
rev mahallesinde vefât eden ve geride Âişe Hâtun bt. İbrahim nâm zevcesini bıra-
kan merhûm Pehlivan Reis b. Mustafa’nın muhallefâtıdır.
Vaka‘a’t-tahrîr fi’l-yevmi’s-sânî min şehri Zilka‘de sene 1005.
Şuhûdü’l-hâl: Kurd Bey b. Abdülcebbar, Mehmed Çelebi b. Seyyid Ali, Abdül-
kerim b. Cafer, Ahmed Bey b. Mahmud, Rıdvan b. Abdullah, Ali Reis b. Sinan 
er-Reisü’s-sultânî, Ali Reis b. el-Hâc Hüseyin, Mustafa b. Şaban, Süleyman b. Meh-
med, Ahmed Çelebi b. Hızır, Mustafa Çelebi b. Cebelizâde, Abdülkerim b. Cafer, 
Mehmed b. Ramazan el-Müezzin ve gayruhüm
Kıymeti

Çakşır siyah 31
Don ma‘a gömlek 101
Yastık 80
Kırmızı ihrâm 360
Tencere 170
Alaca çultar 47
Leğen 1 140
Sâ‘at 1 200
Kemha 405
Tutkal çanağı 10
Hırdavât 8
Tas 70
Sancak 1.000
Sürh çakşır 120
Uçkur 5 75
Futa 150
Velense 550
Mifreş 52
Tas 50
Sandık 56
Perde 44
Eyer ma‘a raht 500
Minder 45
Pusula 36
Sancak 305
Top 2 405
Beyaz velense 300
Bogasi zıbın 75
Dimi-i benevrek 60
Don ma‘a gömlek 120
Makrama 3 45
Tencere 80
Kapak 141
Köhne yorgan 80
Sâyebân 400
Kılıf-ı keman 5
Hezârân 40
Kırmızı çakşır 90
Uçkur 4 50
Kavuk 90
Beyaz ihrâm 300
Tencere 70
Papuç 151
Pusula 16
Matara 1 90

…? 100
Döşek-i kırmızı 105
Döşeme 48
Destâr 175
Yemeni yo[r]gan 300
Yanbolu kebe[si] 235
Tencere 130
Sahan 45
Kaliçe 100
Kürde 610
Kandil 38
Bayrak 2 400
Yastık 165
Mor çuka zıbın 160
Don ma‘a gömlek 83
Keman? 60
Güğüm 105
Köhne döşeme 80
Kırmızı …? 411
Tas 40
Sâ‘at 300
Ayna 23
Top 40
Bayrak ma‘a fi lendre 25
Siyah zıbın 600
Destâr 180
Sancak 340
Top 390
Kırmızı zıbın 350
Don ma‘a gömlek 126
Beyaz zıbın 340
Havlu makra[ma] 70
Destâr 180
Cam tası 30

…? vakıyye 3
Seccâde 400
Yastık 20
İbrik 90
Afyon dirhem 175 375
Dimi 70
Kandil 140
Don 200
Sahan ma‘a sini 390
İbrik (…)
İbrik 42
Keçe aded 50 (…)
Fermene 65
Sahan 100
Sahan 390

[23a] Köhne hamam tası 50
Destâr 300
Velense 200
Tepsi 37
Beyaz harâir 120
Gümüşlü bıçak 410
Filendre 400

…? 45
Sandık 80
Bağ ma‘a bağçe 38.000
Arz-ı hâliye 5.000
Kaftan 960
Siyah kafta[n] 240
Kırmızı ferâce 1.720
Mor ferâce 1725
Yeşil kemha kaftan 880
Kırmızı kemha kaftan 140
Sof-ı erguvan 230
Yeşil ferâce 1.200
Kırmızı kürklü ferâce 1.605
Futa 60
Kırmızı Bağdâdî 360
Alaca kaftan 220
Kırmızı sâde 520?
Kürde yeşil 145
Bohça 36
Beyaz kürklü ferâce 715
Alaca kaftan 500
Beyaz kaftan 70
Beyaz tor kuşak 365
Mavi ferâce 1.405
Yağmu[r]luk 2.200
Sürmâî kaftan 305
Siyah ferâce 3.500
Hırdavât-ı hâne 3.200
Cem‘an 92.507
Minhâ
Dellâliyye resm-i kısmet 
kassâmiyye kâtibiyye ihzâriyye 
ve gulâmiyye

3.313
Düyûn-ı müteferrika 2.225
Mehr-i müsbet 3.000
Vasiyyet-i müsbet 27.000
El-Bâkī beyne’l-verese 61.169
Hisse-i zevce 15.292
Hisse-i asabe Emrullah 42.877

163 [23a-1, Arapça] Ramazan ve Âişe adlı çocuklara nafaka takdir edildiği
Hâkim-i muvakki‘-i a‘lâ hâze’l-kitâb bi tevkī‘ihi’ş-şerîfi’l-müstetâb, Ramazan ve 
Âişe ibney Mehmed Bey nâm sagīreynin [nafaka, kisve ve sâir havâic-i zarûriyyeleri 
için] el-Hâc Hasan mahallesinde vefât eden Ümmi Hâtun bt. Mehmed nâm ana-
larından [kendilerine intikāl eden mallardan alınmak üzre] ( )

164 [23a-2, Arapça] Mehmed Reis’in Rus asıllı kölesini âzat ettiği
Hâric-i mahmiye-i Galata mahallâtından Muhyiddin Efendi mahallesinde sâkin 
olan reis-i sultânî Mehmed Reis b. Ali meclis-i şer‘a hâzır olup kendisine rıkkı-
nı mu‘terif olan, uzun boylu, açık kaşlı, gök gözlü, sarışın, Rusiyyü’l-asl hâmil-i 
kitâb Rıdvan b. Abdullah nâm abd-i memlûkünü hasbeten lillâhi’l-azîm ve tale-
ben li merzâti rabbi’r-rahîm âzâd ve tahrîr ettiğini ikrâr eyledi. Vâki‘ ikrâr, abd-i 
mevsûf-ı mezbûr tarafından vicâhen ve şifâhen tasdîk edildi. Gulâm-ı mezbûr bu 
sûretle sâir ahrâr-ı asliyyîn-i mükellefîn gibi hür oldu. Efendilerin âzâdlı kölele-
ri üzerinde şer‘an sâhib oldukları velâ hakkından gayrı üzerinde kimesnenin bir 
hakkı kalmadı.
Cerâ zâlike ve hurrire fi’l-yevmi’r-râbi‘ ve’l-ışrîn min şehri Zilka‘deti’ş-şerîfe sene 
hamse ve elf.
Şuhûd: Mahmud Çelebi b. Muharrem, Mahmud Şehsüvar b. el-Hâc Hüseyin el-
Müezzin, Ahmed Bey b. Abdullah el-Bevvâbü’s-sultânî, Mehmed Bey b. Abdullah 
el-Bevvâbü’s-sultânî, Hüseyin Çelebi b. Muharrem, Hızır b. Abdullah er-Râcil

165 [23a-3, Arapça] Mehmed Reis’in Gürcü asıllı câriyesini âzat ettiği
Mezbûr Mehmed Reis, kendisine rıkkını mu‘terife olan, orta boylu, açık kaşlı, 
kara gözlü, buğday tenli, Gürciyyetü’l-asl hâmiletü hâze’l-kitâb Hasnâ bt. Abdul-
lah nâm câriye-i memlûkesini hasbeten lillâhi’l-azîm ve taleben li merzâti rabbi’r-
rahîm âzâd ve tahrîr ettiğini ikrâr eyledi. Vâki‘ ikrâr, câriye-i merkūme tarafından 
tasdîk edildi.
Cerâ zâlike fi’t-târihi’l-mezbûr.
Şuhûd: Es-Sâbikūn

166 [23a-4] Miras payı üzerinde sulh olunduğu
Budur ki
Mahmiye-i Galata tevâbi‘inden Kasımpaşa’da merhûm Surûrî Efendi mahallesinde 
bundan akdem vefât edip verâseti li eb ve üm [kız karındaşı] Fâtıma’ya ve zevcesi 
Âmine bt. Mustafa’ya münhasıra olan Mustafa Reis b. Yusuf nâm müteveffânın 
kız karındaşı mezbûre Fâtıma mahfil-i şer‘de müteveffâ-yı merkūmun zevcesi 
mezkûre Âmine mahzarında ikrâr ve i‘tirâf edip müteveffâ-yı merkūm karında-
şım Mustafa Reis’in ve babası merkūm Yusuf ’un beynimizde ilm-i şer‘î ile ma‘lûm 
muhallefâtından bi hasebi’ş-şer‘ bana âid olan hisse-i şâyi‘ada merkūme Âmine ile 
iki bin râyicü’l-vakt fıddî akçeye sulh edip bedel-i sulh olan iki bin akçeyi mezbûre 
Âmine yedinden bi’t-tamâm ve’l-kemâl alıp kabz edip mezbûrân karındaşım Mus-
tafa ve babam Yusuf ’un muhallefâtına müte‘allik da‘vâdan zimmetini ibrâ-i âm ile 
ibrâ eyledim dedikde mukırra-i mezbûreyi ikrâr-ı meşrûhunda merkūme Âmine 
vicâhen ve şifâhen tasdîk ve tahkīk ettikde mâ vaka‘a kayd ü sicil olundu.
Tahrîren fî evâhiri şehri Zilka‘de sene hamse ve elf.
Şuhûdü’l-hâl: Ahmed b. Ali el-İmâm, Mehmed b. Hüdâverdi el-Müezzin, el-Hâc 
Şaban b. İvaz el-Müezzin, el-Hâc Veli b. İbrahim, Mustafa Reis [b.] Abdullah, 
Mehmed Reis [b.] Mustafa Reis, Hüseyin Reis [b.] Abdullah, Himmet b. Abdullah, 
Mehmed b. Abdullah, Ömer b. Mehmed ve gayruhüm mine’l-hâzırîn

167 [23b-1] Behram Reis’in Rus asıllı kölesini sözleşmeli olarak 
âzat ettiği
Mahmiye-i Galata mahallâtından Yolcuoğlu mahallesi sâkinlerinden fahrü’l-akrân 
Behram Reis b. Abdülmennân meclis-i şer‘-i şerîfde hâmilü’l-kitâb orta boylu açık 
kaşlı elâ gözlü kösec sarışın Rusiyyü’l-asl Keyvan b. Abdullah mahzarında ikrâr-ı 
sahîh-i şer‘î ve i‘tirâf-ı sarîh-i mer‘î kılıp merkūm Keyvan’ı bundan akdem sene 
selâse ve elf Ramazân-ı şerîfinde on dört bin akçeye mükâteb etmiş idim hâlen 
meblağ-ı mezbûr on dört bin akçeyi mezbûr Keyvan yedinden bi’t-tamâm ve’l-
kemâl alıp kabz eyledim dedikde mukırr-ı mezbûru ikrâr-ı meşrûhunda mezkûr 
Keyvan vicâhen tasdîk ve şifâhen tahkīk ettikden sonra mâ vaka‘a kayd ü sicil 
olundu.
Tahrîren fî evâhiri şehri Zilka‘deti’ş-şerîfe sene hamse ve elf.
Şuhûdü’l-hâl: Hürrem b. Abdullah, el-Hâc Hasan b. Abdullah, Yunus Reis [b.] Ab-
dullah, Mustafa [b.] Ali, Ahmed b. Hüseyin

168 [23b-2] Haydar Paşa Evkāfı’nın Mahmud Bey adlı 
sipahide alacağı olduğu
Merhûm Haydar Paşa evkāfına mütevellî olan fahrü’l-akrân Sinan Bey b. Abdullah 
mahfil-i şer‘de kasaba-i Kasımpaşa mahallâtından el-Hâc Hasan mahallesinden 
olup bundan akdem vefât eden merhûm Mahmud Bey b. Ahmed nâm sipâhinin 
Âişe ve Fâtıma nâm sagīrlerine kıbel-i şer‘den mansûb vasiyyeleri olan Ümmühân 
Hâtun bt. Pîrî ve müteveffâ-yı mezbûrun zevcesi ve vârisesi olan Sâliha Hâtun bt. 
es-Seyyid Ali cânibinden husûs-ı âti’z-zikre Ali Çelebi b. el-Hâc Nasuh ve Meh-
med Çelebi b. Nurullah şehâdetleri ile şer‘an vekâleti sâbit olup vekîl-i şer‘îsi olan 
mezbûre Ümmühân Hâtun mahzarında takrîr-i merâm edip bi’l-fi‘l mütevellîsi 
olduğum Haydar Paşa evkāfından mezkûr Mahmud Bey zimmetinde on üç bin 
akçe vard[ır] tevliyyetim hasebiyle muhallefâtından taleb ederin dedikde gıbbe’s-
suâl ve akībe’l-inkâr mütevellî-i merkūmun takrîrine mutâbık beyyine taleb olun-
dukda el-Hâc Mehmed b. Mahmud ve Cafer Çelebi b. Siyâmi ve Mehmed b. Sinan 
nâm kimesneler li ecli’ş-şehâde mahfil-i şer‘a hâzırûn olup istişhâd olundukda 
fi’l-vâki‘ merkūm Mahmud Bey bizim huzûrumuzda mûmâ-ileyh Haydar Paşa 
evkāfından zimmetinde vâcibü’l-edâ ve lâzımü’l-kazâ on üç bin akçe deynim 
vardır deyû ikrâr eyledi biz bu husûsa şâhidleriz şehâdet-i şer‘iyye dahi ederiz 
deyû edâ-i şehâdet-i şer‘iyye ettiklerinden sonra mütevellî-i merkūm meblağ-ı 
mezkûru küllen ve ba‘zan asâleten ve vekâleten almayıp ve havâle etmeyip ve 
bi vechin mine’l-vücûh zimmetini ibrâ etmediğine istihlâf olunup yemîn billâh 
ettiklerinden sonra meblağ-ı merkūm müteveffâ-yı mezbûrun muhallefâtından 
edâya hükm olunup mâ vaka‘a kayd şüd.
Tahrîren fî evâili şehri Zilka‘deti’ş-şerîfe sene hamse ve elf.
Şuhûd: İsa Halîfe b. el-İmâm, Mehmed Çelebi el-Müezzin, Mehmed Bey b. Ah-
med, Hasan b. Nuh, Mehmed b. Yusuf ve gayruhüm

169 [23b-3, Arapça] Sâliha Hatun’un Ümmühan Hatun’u vekîl ettiği
Ali Çelebi b. el-Hâc Nasuh ve Mehmed Çelebi b. Nurullah nâm kimesneler meclis-i 
şer‘-i şerîfe hâzırân olup, husûs-ı âti’l-beyânı inkâr eden hasm-ı câhid mahzarın-
da, hâmiletü hâze’l-kitâb Ümmühân Hâtun bt. Pîrî’den sâdır olan da‘vâ-yı sahîha-i 
şer‘iyyede gıbbe’l-istişhâd şöyle şehâdet ettiler ki mahmiye-i Galata tevâbi‘inden 
Kasımpaşa kasabası mahallâtından el-Hâc Hasan mahallesinde sâkine olan Sâliha 
Hâtun bt. es-Seyyid Ali nâm hâtun, müteveffâ zevci Mahmud Bey b. Ahmed 
zimmetindeki nikâhında ma‘kūdun-aleyh bulunan mehr-i müeccelinin ve zevc-i 
mezbûrundan kendisine intikāl eden mîrâs hissesinin taleb, kabz ve kendisine 
îsâline ve kabz ve îsâl için vakt-i hâcetde hükkâm-ı kirâm huzûrunda muhâsama 
ve mürâfa‘aya müdde‘iye-i mezbûreyi vekîl edip nefsine nâib kıldı. O da vekâlet-i 
mezbûreyi kabûl edip hizmet-i lâzımesini edâyı ta‘ahhüd etti. Şehâdetleri ba‘de 
ri‘âyeti şerâiti’l-kabûl inde’ş-şer‘ makbûl ve mu‘teber olmağın mûcebince hükm 
edildi.
Cerâ zâlike ve hurrire fi’t-târihi’l-mezbûr.
Şuhûdü’l-hâl: el-Mezbûrûn

170 [23b-4] Mahmud Bey’in evinin borcuna karşılık Haydar Paşa 
Evkāfı’na satıldığı
Kasımpaşa mahallâtından el-Hâc Hasan mahallesinden olup bundan akdem vefât 
eden Mahmud Bey b. Ahmed nâm sipâhinin Âişe ve Fâtıma nâm sagīrlerine kıbel-i 
şer‘den mansûb vasileri olan Ümmühân Hâtun bt. Pîrî ve müteveffâ-yı mezbûrun 
zevcesi ve vârisesi olan Sâliha Hâtun bt. es-Seyyid Ali cânibinden husûs-ı âti’z-
zikre Ali Çelebi b. el-Hâc Nasuh ve Mehmed Çelebi b. Nurullah şehâdetleriyle 
şer‘an vekâleti sâbite olup vekîl-i şer‘îsi olan merkūme Ümmühân Hâtun mahfil-i 
şer‘-i şerîfde bi’l-fi‘l merhûm Haydar Paşa evkāfına mütevellî olan fahrü’l-akrân 
Sinan Bey b. Abdülmennân mahzarında ikrâr ve i‘tirâf edip vasîleri olduğum 
mezbûretân Âişe ve Fâtıma’ya ve vekîli olduğum mezbûre Sâliha’ya müteveffâ-
yı mezbûr Mahmud Bey’den mahalle-i merkūmede vâki‘ hudûdunun bir cânibi 
Rıdvan Bey b. Abdullah mülküne ve bir cânibi tarîk-i hâssa ve bir cânibi Mehmed 
Çelebi el-Müezzin mülküne ve cânib-i âharı tarîk-i âma müntehî bir beyt-i süflî 
ve iki beyt-i ulvî ve bir sofa ve bir su kuyusu ve kenîfi ve kileri ve cüneyneyi müş-
temil olup irs-i şer‘î ile intikāl eden menzili müteveffâ-yı merkūmun zimmetinde 
sâbit olan vakf-ı mezkûra on üç bin akçe deyni için bey‘-i men yezîd olunup sûk-ı 
sultânîde beyne’t-tâlibîn ve’r-râgıbîn mirâren ve kirâren nidâ olunup rağbet-i nâs 
münkatı‘a oldukdan sonra otuz bin akçede mütevellî-i merkūm Sinan Bey üzerin-
de karâr edip bir akçe ziyâde ile âhar tâlibi olmamağın vesâyetim ve vekâletim ha-
sebiyle menzil-i merkūmu vakf-ı mezkûr için meblağ-ı merkūm otuz bin akçeye 
bey‘-i bât ile bey‘ edip meblağ-ı mez[bûr] ( )

171 [24a-1, Arapça] Yasemin bt. Abdullah’ın Osman b. Mehmed’de 
ödünçten alacağı olduğu
Bayram b. Ali ve Mehmed b. Abdullah nâm kimesneler meclis-i şer‘-i şerîfe 
hâzırân olup, merhûm Osman b. Mehmed er-Râcilin Mustafa ve Âişe nâm 
sagīreynine vasî olan Hasan Halîfe b. Murad mahzarında, mahalle-i mezbûrede 
sâkine olan hâmiletü hâze’l-kitâb Yasemin bt. Abdullah’dan sâdır olan da‘vâ-yı 
sahîha-i şer‘iyyede gıbbe’l-istişhâd şöyle şehâdet ettiler ki müdde‘iye-i mezbûre 
Yasemin’in müteveffâ-yı mezbûrun zimmetinde karz-ı şer‘î cihetinden lâzımü’l-
edâ ve vâcibü’l-kazâ râyicü’l-vakt üç bin yedi yüz akçe hakkı vardır. Müdde‘iye-i 
merkūme meblağ-ı mezkûru küllen ve ba‘zan almayıp ve havâle etmeyip ve bi 
vechin mine’l-vücûh zimmetini ibrâ etmediğine istihlâf olunup yemîn billâh et-
tikden ve şâhidlerin şehâdetleri ba‘de ri‘âyeti şerâiti’l-kabûl inde’ş-şer‘ makbûl 
ve mu‘teber oldukdan sonra mûcebince hükm edildi. Mezbûre Yasemin sonra 
meblağ-ı merkūmu vasiyy-i mezbûr yedinden teslîm aldığını ikrâr etti. Vâki‘ ikrâr, 
vasiyy-i merkūm tarafından vicâhen ve şifâhen tasdîk edildi.
Cerâ zâlike ve hurrire fî evâili Muharremi’l-harâm sene sitte ve elf.
Şuhûd: Es-Sâbikūn

172 [24a-2] Halil b. Ahmed’in Osman b. Mehmed’de mal bedelinden 
alacağı olduğu
Budur ki
Halil b. Ahmed mahfil-i kazâda müteveffâ Osman nâm râcilin sagīr ve sagīresine 
kıbel-i şer‘den vasî olan Hasan Halîfe ve müteveffâ-yı merkūmun zevcesi Sâliha 
tarafından vekîl olan Mustafa? mahzarında takrîr-i kelâm edip müteveffâ-yı 
merkūmun zimmetinde papuç ve başmak bahâsından bin beş yüz doksan üç akçe 
hakkım vardır taleb ederim suâl olunsun dedikde gıbbe’s-suâl ve’l-inkâr Halil’in 
takrîrine muvâfık beyyine taleb olundukda udûl-i müslimînden Yusuf Çelebi ve 
el-Hâc Mehmed b. Abdullah nâm kimesneler li ecli’ş-şehâde hâzırân olup fi’l-vâki‘ 
müteveffânın zimmetinde papuç ve başmak bahâsından bin beş yüz doksan üç 
akçe hakkı vardır biz şâhidiz dediklerinde meblağ-ı merkūmu mezbûr Osman’dan 
ahz ü kabz ve hibe etmeyip zimmetini ibrâ etmediğine yemîn teklîf olundukda 
mezbûr Halil yemîn billâh edip meblağ-ı merkūmun edâsına hükm birle mâ 
vaka‘a gıbbe’t-taleb kayd şüd.
Cerâ zâlike [fi] Muharremi’l-harâm sene sitte ve elf.
Şuhûd: Es-Sâbikūn

173 [24a-3] Beytülmâle ait hissenin zaptedildiği
Budur ki
Mahmiye-i Galata ve tevâbi‘inde bi’l-fi‘l beytülmâli’l-hâs emîni olan fahrü’l-
akrân Mehmed Çavuş b. Abdülmennân meclis-i şer‘de bundan akdem kasaba-i 
Kasımpaşa’da merhûm Yahya Kethüdâ mahallesinde vefât eden İbrahim Reis b. 
Mehmed’in zevcesi ve vârisesi Kamer bt. Abdullah mahzarında ikrâr ve takrîr-i 
merâm kılıp müteveffâ-yı mezbûr muhallefâtının rub‘undan mâ‘adâsı beytülmâle 
âid iken mezbûre hâtun cümle muhallefâta vaz‘-ı [yed] etmekle muhallefât-ı 
mezbûr ile mîrîye âid olan hakkı taleb ve kabz için cümle muhallefâtını hesâb ve 
kitâb eylediğimizde mezbûrenin hakkı olan rub‘undan gayrı beytülmâlin hakkı 
beş bin yedi yüz doksan idiği zâhir ve mütekarrir olmağın meblağ-ı merkūmu 
mîrî için alıp kabz ve zabt eyledim mezbûre hâtunda meblağ-ı merkūmeye [âid] 
bir akçe kalmadı dedikde mezbûre tasdîk ettikden sonra mezbûre hâtun dahi 
mezbûr emînin benim dahi rub‘ hissemden zimmetinde bir akçe ve bir habbe 
hakkım kalmadı deyû ikrâr edicek mâ hüve’l-vâki‘ bi’t-taleb kayd olundu.
Cerâ zâlike fî evâhiri Muharrem sene sitte ve elf.
Şuhûd: ( )

174 [24a-4] Hüseyin Reis’in evdeki hissesini Haydar b. Abdullah’a sattığı
Budur ki
Hâric-i Galata’da kasaba-i Kasımpaşa mahallâtından Surûrî mahallesinde bun-
dan akdem vefât edip verâseti bir ammi oğlunun oğlu ile zevcine münhasıra 
olan Âişe bt. Mehmed nâm müteveffâtın ammisinin oğlu oğlu ve vârisi Hüseyin 
Reis b. Hasan meclis-i şer‘de müteveffât-ı merkūmenin zevci Haydar b. Abdul-
lah mahzarında tâyi‘an ikrâr ve i‘tirâf edip müteveffât-ı mezbûrenin mahalle-i 
mezbûrede bir cânibi Kalende[r] Reis mülküne ve bir cânibi Mümine Hâtun mül-
küne ve bir cânibi Tatar Mihriban mülküne ve bir cânibi tarîk-i hâssa müntehî 
olup bir beyt-i ulvî ile bir beyt-i süflî ve bir sofayı ve bi’ri mâyı ve eşcâr-ı müsmi-
re ve gayr-ı müsmire[yi] müştemil bahçeyi ve bir evlek mikdârı arz-ı hâliyesini 
ve muhavvatayı müştemil olan mülk menzilinin nısf şâyi‘i bana ve nısf-ı âharı 
mezbûr Haydar’a irs-i şer‘ile intikāl edip ile’l-ân müşâ‘an mutasarrıflar idik hâlen 
benim hisse-i şâyi‘amı dahi mezbûr Haydar’a altı bin nakd-i râyic fi’l-vakt akçeye 
bey‘-i bâtt-ı sahîh ile bey‘ edip kabz-ı semen ve teslîm-i mebî‘ eyledim min ba‘d 
menzil-i mezbûr cemî‘ hudûd ve hukūku tarâik ve levâhıkıyla mezbûr Haydar’ın 
mülkü oldu keyfe mâ yahtâr mutasarrıf ola dedikde mukırr-ı merkūmu ikrâr-ı 
meşrûhunda ( ) mâ vaka‘a gıbbe’t-taleb kayd olundu.
Cerâ zâlike ve hurrire fî evâhiri Muharrem sene sitte ve elf.
Şuhûd: ( )

175 [24a-5] Emine Hatun bt. Abdullah’ın muhallefâtı
Hâric-i mahmiye-i Galata müzâfâtından Kasımpaşa mahallâtından Kulaksız 
mahallesinde sâkine iken vefât eden ve geride mîrâsının ona münhasır oldu-
ğu Ramazan nâm gāib oğlunu bırakan merhûme Emine Hâtun bt. Abdullah’ın 
muhallefâtıdır.
Vaka‘a’t-tahrîr fî evâili Saferi’l-muzaffer sene sitte ve elf.
Kıymeti
Yemeni yastık 42
Gılâf-ı yastık 24
Köhne yorgan 90
Hırdavât 4
Köhne ferâce 150

Çarşaf 42
Köhne perde 31
Makrama 19
Tencere 87
Leğen 32
Münakkaş yastık 51
Köhne döşek 180
Minder-i köhne 42
Köhne pâre bez 5
Muhayyer köhne 36

Çarşaf 24
Peştamal 120
Hamam gömleği 108
Uçkur 8
Sahan ma‘a tepsi 126
Tâbe 26
Sacayak ve tahta sandık 11
Yemeni yastık 47
Köhne minder 50
Yastık 36
Kürdiye-i köhne 22

Çarşaf ma‘a yorgan 41
Don ma‘a gömlek 34

Çarşaf 15
Havan ma‘a deste 71
Köhne yemeni yorgan 134
Kilim 71

Çarşaf 32
Makrama 43
Bohça aded 2 59
Maşraba 35
İki tas 40
Yekûn 2.102
Minhe’l-ihrâcât ber mûceb-i 
vasiyyet-i müsbet an yedi vasiyy-i 
muhtâr Hüseyin b. Ahmed
Berâ-yı tabut 118
Gasl 31
Bahâ-i kefen 186
Tahta ma‘a hammâliyye 50
Sakā 23
Müezzin ve imâm 40
İskāt 60
Berâ-yı tilâvet-i eczâ-i Kur’ân 60
Berâ-yı hüccet-i lâzım nâib-i 
Kasımpaşa 

178
Gassâliyye 40
Ta‘âmiyye 52
Yedinci gün ta‘âmiyye 117
Hammâliyye 40
Kassâmiyye 100
Defteriyye 40
İhzâriyye ve kâtibiyye 135
Berâ-yı hücec-i şerîfe 140
Mezarda fukarâya 35
Berâ-yı deyn-i müsbet 60
Kırkına ta‘âmiyye 300
Yılına dahi kezâlik 300
Dellâliyye …? 46
Berâ-yı dîdebân 10
Yekûn 2.135
Mezbûr vasiyy-i muhtâr Hüseyin yedinden ber mûceb-i vasiyyet-i müsbet iki bin 
üç yüz beş akçe sarf olunmağın fürûht olunan esbâblarının semeni cümle ona 
teslîm olunmağın kayd olundu.

176 [24b-1] Gabin davasında sulh olunduğu
Budur ki
Umdetü’l-muhadderât üsvetü’l-muvakkarât Âbide Hâtun bt. Mehmed meclis-i 
şer‘-i şerîfde hâmil-i hâze’l-kitâb umdetü’l-erbâbi’l-ahlâk üsvetü ashâbi’l-ikbâl 
Sefer Kethüdâ b. Abdülmüte‘âl mahzarında ikrâr ve takrîr-i merâm kılıp bundan 
akdem Havâss-ı Kostantıniyye tevâbi‘inden İkikaya nâm karyede vâki‘ dört tarafı 
tarîk-i âm ile mahdûd olan mülk çiftliğimi mûmâ-ileyh Sefer Kethüdâ’ya bey‘-i 
bât ile bey‘ etmeğe zevcim Mahmud Çelebi b. Ahmed’i vekîl etmişdim. Çiftlik-i 
mezbûr iki yüz bin akçe değer etmeğin mezbûr Mahmud Çelebi çiftlik-i mezbûru 
müşârün-ileyh Sefer Kethüdâ’ya yüz elli bin akçeye bey‘ eyleyip ve akçesini ahz ü 
kabz eyleyip bana îsâl ettikden sonra bey‘-i mezbûrede gabn-i fâhiş vardır deyû 
ben da‘vâ eylediğimde mezbûr Sefer Kethüdâ dahi benim için çiftliği bana yüz 
elli bin akçeye sen sattın deyicek ikrâra vekîl olmuşdur, hüccet-i bey‘de böyle 
mastûrdur bi’z-zât olan bey‘de şer‘an mu‘teber değildir deyû gabni inkâr etmekle 
mâbeynimizde münâza‘ât-ı şedîde ve muhâsamât-ı kesîre vâki‘ olmuş idi el-hâletü 
hâzihî beynimizde muslihûn tavassut eyleyip husûs-ı mezbûru yirmi beş bin ak-
çelik nakid filori ve beş bin akçe kıymetli Sanevber nâm Rusiyye bir câriye ile sulh 
eyleyip ben sulh-ı mezbûru kabûl ve bedel-i sulh olan mezkûr filori ve câriyeyi 
meclis-i sulhda mezbûr Sefer Kethüdâ yedinden bi’t-tamâm ve’l-kemâl ahz ü kabz 
eyledikden sonra husûs-ı mezbûrede olan gabn da‘vâsından ve çiftlik-i mezbûr 
ve tevâbi‘i ve levâhıkı da‘vâsından fâriğa oldum ve zimmetini min külli’l-vücûh 
ibrâ-i âmm-ı mutlak ile ibrâ ve iskāt-ı hak eyledim ba‘de’l-yevm bu husûsda ben-
den ya, ya vekîlimden husûmet ve da‘vâ sâdıra olur ise istimâ‘ olunmaya dediğin-
de mukırra-i mezbûreyi cemî‘ kelimâtında mezbûr Sefer Kethüdâ vicâhen tasdîk 
ettikden sonra mâ hüve’l-vâki‘ bi’t-taleb kayd olundu.
Tahrîren fî evâili Muharrem sene sitte ve elf.
Şuhûd: Mehmed Efendi b. Alâaddin el-İmâm ve’l-Hatîb bi Galata, Mehmed Çe-
lebi b. el-Hâc Yusuf el-Müezzin, Mustafa Reis er-Reisü’s-sultânî, Ebûbekir Çelebi, 
Abdülkādir Hacı el-Müezzin

177 [24b-2, Arapça] Sefer Ağa b. Abdürrefî‘in evini ve bağını vakfettiği
Elhamdü lillâhi’l-münezzili alâ abdihi’l-kitâbe gāfiri’z-zenbi ve kābili’s-sevbi 
şedîdi’l-ikāb el-vâkıfı alâ cemî‘i mâ fi’l-… ve’z-zuhûr el-muttali‘i alâ celiyyâti’l-
ahvâli ve hafiyyâti’l-umûri ani’s-salati ve’s-selâmi alâ efdali men ûtiye’l-hikmete 
ve fasle’l-hitâbi Muhammedin ve âlihî ve ashâbihî hayrü’l-âl ve hayrü’l-ashâbi 
ilâ yevmi’l-haşri ve’l-ba‘si ve’l-cevâb ammâ ba‘d ashâb-ı ukūl ü efhâma mahfî ve 
mektûm değildir ki dünyâ deniyye ve hâvi’l-beliyyedir. Âhiret azığının tedârük 
mezra‘ıdır. Her âkil gāfil ve her kâmil kâhil olmayıp dâima fikr-i ahvâl-i âkıbetin 
ve tefekkür-i umûr-ı âhiretin âdet edinip seyyid-i kâinât aleyhi efdalü’s-salâtdan 
mervî olan “izâ mâte ibnü Âdeme inkata‘a anhu amelühû illâ an selâsin sadaka-
tin câriyetin ve ilmin nâfi‘in ve veledin sâlihin yed‘û lehû” hadîs-i şerîf-i şeref-
efzâsına teşebbüs ve temessük eyleyip, sâhibü’l-hayrât ve’l-hasenât râgıbü’s-
sadakāt ve’l-meberrât iftihârü’l-emâcid ve’l-ekârim ihtiyârü erbâbi’l-izzi ve’l-
mekârim zi’l-kadri’r-refî‘ ve’l-câhi’l-menî‘ tersâne kâtibi Sefer Kethüdâ deyû 
meşhûr Sefer Ağa b. Abdürrefî‘, insanın yediklerinin onu ifnâ ettiğini, giydik-
lerinin onu üryan bırakdığını, tasadduk ettiklerinin ise onu ibkā eylediğini 
idrâk ettiğinde meclis-i şer‘-i şerîf-i şâmihü’l-imâd ve mahfil-i dîn-i münîf-i 
râsihü’l-evtâdda hâzır olup ve âti’z-zikr vakfının tescîli için mütevellî nasb ettiği 
reis-i sultânî Mustafa Bey b. Abdülmennân’ı da berâberinde ihzâr edip onun 
mahzarında hâl-i sıhhatinde ve nefâz-ı tasarrufâtında, mülk-i sahîhinde ve 
hakk-ı sarîhinde bulunan, havâss-ı mahrûse-i Kostantıniyye tevâbi‘inden Ye-
dikule Kaya karyesinde vâki‘, etrâf-ı erba‘ası tarîk-i âm ile mahdûd olan dört 
fevkānî beyti, at ahırını, sığır ahırını, matbahı, iki anbarı, fırını, hamamı, ak-
mayan çeşmeyi müştemil olan çiftlik deyû ma‘rûf cemî‘ menzilini ve sâhibine 
intimâ‘ı ile şöhreti sebebiyle tahdîdden müstağnî bulunan dört kıt‘a üzüm ba-
ğını cümle tevâbi‘ ve levâhıkı ve âmme-i menâfi‘ ve merâfıkı ile niyet-i hâlisa 
ve taviyyet-i sâfiye ile haps ve vakf ettiğini ikrâr ve i‘tirâf etti. Menzilde süknâyı 
evvelâ müddet-i hayâtınca kendi nefsine, sonra halîlesi üsvetü’l-muhadderât 
kıdvetü’l-muvakkarât Fâtıma Hâtun bt. merhûm Mahmud Çelebi’ye sonra 
evlâd-ı evlâdına, sonra ile’l-inkırâz neslen ba‘de neslin fer‘an ba‘de aslin evlâd-ı 
evlâd-ı evlâdına şart etti. Nesilleri kesildikden sonra -el-ıyâzü billâh- menzil-i 
merkūm cümle tevâbi‘ ve levâhıkı ve âmme-i menâfi‘ ve merâfıkı ile Medîne-i 
münevvere ve ravza-i mutahhara fukarâsına vakıf olacakdır. Vâkıf-ı müşârün-
ileyh sonra tevliyyet, tebdîl, tağyîr, taklîl ve teksîri müddet-i hayâtınca kendi-
sine şart etti ve menzil-i mezbûru mütevellî nasb ettiği Mustafa Bey’e teslîm 
etti. O da tesellüm edip sâir vakıf mütevellîleri evkāfda nasıl tasarruf ettiler 
ise öyle tasarruf eyledi. Vâki‘ ikrâr mütevellî-i mezbûr tarafından vicâhen ve 
şifâhen tasdîk edildi. Emr-i vakf, vech-i muharrer-i mezbûr üzre tamâm oldu-
ğunda vâkıf-ı mezbûr İmâm-ı A‘zâm indinde vakf-ı akār gayr-ı lâzımdır diyerek 
vakf-ı mezkûrundan rücû‘ edip mütevellînin yedindekilerin i‘âdesini taleb etti. 
Mütevellî ise imâmeyn-i hümâmeyn indinde lâzımdır diyerek redden imtinâ‘ etti. 
Muhâsama ve münâza‘a edip hâkim huzûrunda mürâfa‘a olunduklarında hâkim 
iki tarafın da kavillerini dinleyip te’emmül edip vakıf cânibini tercîhe lâyık gör-
dü ve mesâil-i evkāfda eimme-i eşrâf beyninde vâki‘ ihtilâfı da bilerek husûsan 
ve umûmen vakfın sıhhat ve lüzûmuna hükm etti. Menzil-i mezbûr bu sûretle 
tebdîl ve tağyîri aslâ câiz olmayacak şekilde lâzım bir vakıf hâline geldi. “Fe-
men beddelehû ba‘de mâ semi‘ahû fe-innemâ ismuhû ale’llezîne yübeddilûnehû 
innallâhe semî‘un alîm ve ecrü’l-vâkıfı ale’llâhi’l-hayyi’l-cevâdi’l-kerîm.”
Cerâ zâlike ve hurrire fî evâhiri Zilhicce sene hamse ve elf mine’l-hicreti’n-nebî 
aleyhi’s-selâm.
Derkenâr: Rumeli kazaskeri Yahya Efendi’nin imzâsıyladır.
Şuhûdü’l-hâl: Mehmed Çelebi b. el-Hâc Yusuf el-Müezzin, Mehmed Çelebi b. 
Alâaddin el-Hatîb, İsa Halîfe b. Abdurrahman el-İmâm, Abdülkādir Halîfe b. el-
Hâc el-Müezzin, Fazlullah Çelebi b. Memi Hoca er-Reisü’s-sultânî, Ahmed Çele-
bi b. Mustafa er-Râcil, Mustafa b. İbrahim er-Râcil, Hidayet b. Mehmed, [25a] İs-
kender Bey b. Abdullah er-Reisü’s-sultânî, Abdi Bey b. Ahmed el-Cündî, Ahmed 







Çelebi b. Zeynelâbidin el-İmâm el-Vâ‘iz, Mahmud Çelebi b. İdris, el-Hâc Mah-
mud b. İslâm el-Müezzin, Zâhid Mehmed Çelebi b. Mustafa, Ebûbekir Çelebi b. 
Abdi, Mehmed b. Mansur, Abdülkādir Çelebi b. Mehmed er-Reisü’s-sultânî, Mus-
tafa b. el-Hâc Ali er-Reis, Ahmed Çelebi b. Alâaddin er-Reis, Mustafa b. Mehmed, 
Mustafa b. Ali, Ramazan Çelebi b. Hasan el-Kâtib, Kasım Çavuş b. İbrahim ve 
gayruhüm

178 [25a-1, Arapça] Havva Hatun’un Gürcü asıllı câriyesini âzat ettiği
Fahrü’l-muhadderât Havva Hâtun bt. Kasım nâm zevcesi kıbelinden âti’l-beyân 
âzâd ikrârına vekâleti İlyas b. Hızır ve Ali b. Abdullah’ın şehâdetleri ile sâbit 
olan hâric-i mahmiye-i Galata mahallâtından Kuloğlu mahallesinde sâkin Ha-
san Bey b. Abdullah nâm kimesne meclis-i şer‘-i şerîfe hâzır olup, müvekkile-i 
mezbûresinin Gürciyyetü’l-asl, orta boylu, açık kaşlı, kara gözlü hâfızatü hâze’l-
kitâb Yasemin bt. Abdülvehhâb nâm câriye-i memlûkesini hasbeten lillâhi’l-
azîm ve taleben li merzâti’r-rabbi’r-rahîm ve hereben min ikābihi’l-elîm yevme 
lâ yenfa‘u mâlün ve lâ benûn illâ men etallâhe bi kalbin selîm, âzâd ve tahrîr 
ettiğini bi’l-vekâle ikrâr eyledi. Câriye-i mezbûre bu sûretle sâir harâir-i asliyyât-ı 
mükellefât gibi hürre oldu. Vâki‘ ikrâr câriye-i merkūme tarafından vicâhen ve 
şifâhen tasdîk edildi.
Cerâ zâlike ve hurrire fî evâili Saferi’l-muzaffer sene sitte ve elf mine’l-hicreti’n-
nebeviyye aleyhi efdalü’t-tahiyye.
Şuhûd: Mustafa b. Abdullah el-Cündî, Müstedâm b. Abdullah el-Cündî, Hüsrev 
[b.] Abdullah, Hüseyin Bey b. Abdullah, Mehmed Efendi b. Mehmed ve gayruhüm

179 [25a-2, Arapça] Sultanşah’ın, ölen Emine adlı çocuğun amcası 
ve vârisi olduğu
Âti’z-zikr nakil hüccetinin zeylinde isimleri muharrer olan Kemal b. Hasan 
ve Hızır b. Mustafa nâm kimesneler meclis-i şer‘-i şerîfe hâzırân olup, Bölük-
başı merhûm Abdi Bey’in Emine nâm müteveffât sagīre kızının muhallefâtına 
vâzı‘-ı yed olan mahmiye-i Galata ve havâss-ı mahrûse-i Kostantıniyye’de vâki‘ 
beytülmâl-i hâssın emîni olan fahrü’l-akrân Mehmed Çavuş b. Abdullah nâm 
hasm-ı câhid mahzarında, vilâyet-i Anadolu-i ma‘mûrede vâki‘ Manyas kazâsı 
tevâbi‘inden Ören karyesinde sâkine hâmil-i kitâb Sultanşah b. Abdullah’dan 
sâdır olan da‘vâ-yı sahîha-i şer‘iyyede gıbbe’l-istişhâd şöyle şehâdet ettiler ki 
müdde‘î-i mezbûr, sagīre-i mezbûrenin ammisi ve usûbet-i nesebiyye cihetiy-
le vârisidir. Şu cihetle ki müdde‘î-i mezbûr, sagīre-i merkūmenin babası Abdi 
Bey’in ana baba bir karındaşıdır. Her ikisi de karye-i mezbûrede vefât etmişlerdir. 
Verâseti ona ve Servinaz bt. Abdullah nâm anasına münhasıradır. Onlardan baş-
ka vâris ve terekesine müstahık kimesne ma‘lûmumuz değildir. Kazâ-i mezbûr 
kadısı mevlânâ Bostan Efendi b. Cafer’in imzâsıyla mümzâ, hatemiyle mahtûm 
ve zeyilde mezkûr senenin evâhir-i Muharrem târihiyle müverrah olan hüccet-i 
şer‘iyyenin vürûdundan ve mazmûnunun emîn-i mezbûr mahzarında zeyilde 
isimleri muharrer şâhidîn-i mezbûrînin şehâdetleri ile sâbit olmasından sonra 
şehâdetleri ba‘de ri‘âyeti şerâiti’l-kabûl inde’ş-şer‘ makbûl ve mu‘teber olmağın 
mûcebince hükm edildi.
Cerâ zâlike fî evâili Safer sene-i mezbûre.
Şuhûd: Hüsrev [b.] Abdullah el-Muhzıru’l-kassâmî, Musli el-Muhzır, Abdurrah-
man b. Hayreddin, Ömer Efendi el-Müsta‘id, Muhyiddin Efendi el-Mu‘îd, Tayyib 
b. Pîrî el-Müsta‘id ve gayruhüm

180 [25a-3] İbrahim Reis b. Mehmed’in muhallefâtı
Kasımpaşa mahallâtından Yahya Kethüdâ mahallesinde vefât eden ve geride 
verâsetinin ona münhasır olduğu Kamer bt. Abdullah nâm zevcesini bırakan İb-
rahim Reis b. Mehmed’in muhallefâtıdır.
Vaka‘a’t-tahrîr fî evâili Saferi’l-muzaffer sene sitte ve elf.
Kıymeti
Tülbent 130
Köhne zıbın 14
Köhne diz çakşır 40?
Köhne sandık 18

Çuka arakiyye 10
Köhne yeşil ferâce 2 370
Köhne lâciverd ferâce ma‘a kürk 240
Köhne zıbın 23
Kılıç 50
Köhne yeşil kuşak 2 32
Keman ma‘a kubur 41
Köhne ak sâde 29
Lâciverd yen 2 15
Tencere 58
Köhne ferâce-i sürh ma‘a kürk 150
Def‘a tülbent 140
Keman ma‘a kubur 80
Lâciverd dolama 130
Def‘a kılıç 100
Bakır tas 26
Tepsi-i bakır 25
Keman köhne 6
Sahan 50
Nakdiye 3.700
Yekûn 5.457
Resm-i kısmet 150
Resm-i sûret 50
Dîdebâniyye 250
Yekûn 450
El-Bâkī 5.007. Beş bin yedi beytülmâl emînine teslîm olunmağın tahrîr olundu.







181 [25b-1] Ümmi Hatun’un muhallefâtı
Sâkine olduğu hâric-i mahmiye-i Galata mahallâtından Ebülfazl mahallesinde 
vefât eden ve geride verâsetin kendisine münhasır olduğu Mahmud nâm zevcini 
bırakan merhûme Ümmi Hâtun’un muhallefâtıdır.
Kıymeti
Kılıf-ı minder 50
Köhne kebe 145
Yastık 54
Minder kılıfı 28
Köhne minder 11
Yastık 62
Köhne halı 91

Çultar? 30
Köhne halı 24
Bakır sini 240
Tencere-i kebîr 215
Tencere 63
Sacayak 3 31
Tepsi 3 105
Tepsi-i kuzu 2 105
Hamam gömleği 40
Minder-i çarşaf 34
Peştamal-i cedîd 88
Hamam gömleği 85
Beyaz bohça 3 20
Gül kutusu 7
Bir pâre bez panbuk 145
Seccâde 136
Kilim 130
Köhne minder 10
Döşek-i köhne 46
Döşek 175
Yastık 25
Minder 42
Yastık 64
Kilim 81
Kaftan 170
Kazma 8
Köhne bez 17
Sahan ma‘a tepsi 2 227
Tepsi 3 127
Beled[î] döşek 70
Yastık yüzü 15
Makrama, aded 10 130
Havlu makrama 32
Makrama ma‘a çenber 50
Yorgan 240
Def‘a yorgan 212
Yastık 32
Kilim 160
Yorgan 150
Yastık 11
Def‘a yastık 21
Seccâde 57
Nacak 28
Kaşık aded 24 9
Bakır sini 114
Güğüm 40
Def‘a güğüm 73
Tencere 50
Safa 22
İbrik 90
Tâbe-i ev 3 71
Kevgir-i sahan 70
Sahan 45
Döşek yüzü 100
Peşkir 45
Bohça 37
Kaftan-ı köhne 50
Bez …? 12

Çarşaf 47
Kırmızı yen 80
Sandık 550
Uçkur 31
Don gömlek 81
Leğen 201
Hamam leğen[i] 95
Leğen ma‘a ibrik 133
Yüz-i yastık 60
Yorgan çarşafı 50
Hamam döşeme[si] 46

Çarşaf 100
Peşkir 20

Çarşaf 60
Mukaddem kuşak 60
Mâî zıbın 148
Arakiyye ma‘a kalıp 250
Peçe 11
Yemeni yorgan 130
Yastık 30
Halı 142
Döşek 205
Def‘a döşek 78
Yastık 40
Minder 61
Velense-i beyaz 86
Beledî yorgan 110
Döşeme-i deri 10
Köhne yüz yastık 22
Hamam tası 19
Maşraba 15
Köhne beledî 25
Kebab tepsisi 3 15
Güğüm 140
Köhne kilim 30
Tencere 90
Def‘a tencere 80
Şamdan 5 65
Sandık 40
Humbara-i kebîr 330
Perde 25

Çerağ 33
Sini 56
Sagīr yemeni 36
Yeşil kaftan 310
Alaca çarşaf 75
Lâciverd ferâce 720
Bir pâre bez 832
Mehir der zimmet-i Mahmud 1.000
Yekûn 11.782
Minhe’l-ihrâcât
Dellâliyye 220
Hammâliyye 80
Dîdebâniyye 500
Müjdegâne 260
Ücret-i kadem 150
Kâtibiyye 100
Resm-i kısmet 370
Techîz ve tekfîn 200
İhzâriyye 150
Deyn-i müsbet 1.000
Yekûn 3.030
El-Bâkī 9.652
Hisse-i zevc 4.376
Beytülmâl 4.376







182 [25b-2, Arapça] Midillili Ali Bey’in evini vakfettiği
Elhamdü lillâhi vahdeh ve’s-salâtü alâ men lâ nebiyye ba‘deh ve alâ men evfâ 
ahdeh ammâ ba‘d işbu mazmûnunda vakıf ikrârından bahseden kayd, sahîh ve 
şer‘î bir hüccetdir. Sâhibü’l-hayrât ve râtıbü’l-meberrât Midillili Ali deyû ma‘rûf 
Ali Reis b. Abdülmennân, dünyânın dâr-ı fenâ olduğunu, orada bâkī kalmanın 
muhâl bulunduğunu idrâk edip kıyâmet günü için azık tedârük etmek istediğinde 
meclis-i şer‘-i şerîfe hâzır oldu ve âti’z-zikr vakfını tescîl maksadıyla mütevellî 
nasb ettiği Memi b. Abdullah’ı ihzâr edip mahzarında, işbu vakıf ikrârının ken-
disinden sudûruna kadar sâhibi ve mâliki olduğu, elinde ve taht-ı tasarrufunda 
bulundurduğu, hâric-i mahmiye-i Galata mahallâtından Kasımpaşa mahallesinde 
vâki‘, üç beyt-i ulvîyi, bir beyt-i süflîyi, üç dükkânı?, su kuyusunu, helâyı ve mu-
havvatayı müştemil olan ve bir tarafdan Hüseyin b. Abdullah mülkü, diğer taraf-
dan el-Hâc Mehmed el-Kettânî mülkü, öteki tarafdan Mehmed el-Haffâf mülkü 
ve diğer tarafdan da tarîk-i âm ile mahdûd bulunan cemî‘ menzilini cümle tevâbi‘ 
ve levâhıkı ve âmme-i menâfi‘ ve merâfıkı ile ve niyet-i hâlisa ve taviyyet-i sâfiye 
üzre haps, vakf, tasadduk ve te’bîd eylediğini ikrâr ve i‘tirâf eyledi. Vâkıf-ı mezbûr 
menzil-i merkūmu mütevellî-i mezkûra teslîm etti. Mütevellî de tesellüm edip sâir 
mütevellîler evkāfda nasıl tasarruf ettiler ise öyle tasarruf etti. Vâkıf-ı müşârün-
ileyh, menzil-i mezkûrun mütevellî yediyle icâre-i mu‘tâde-i müsellese ile icâreye 
verilmesini şart etti. İcâreden hâsıl olanın rub‘unun sâir evkāfı rub‘una ilhâkını 
şart etti. Emr-i vakf vech-i muharrer-i mesfûr üzre tamâm olduğunda hâkim-i 
muvakki‘-i a‘lâ hâze’l-kitâb, mesâil-i vakıfda cârî eimme-i eslâf beynindeki ihtilâfı 
da bilerek ve tescîl için lâzım gelen husûsâta da ri‘âyet ederek vakfın husûsen ve 
umûmen sıhhat ve lüzûmuna hükm etti. Menzil-i merkūm bu sûretle tebdîl ve 
tağyîri aslâ câiz olmayacak şekilde müttefekun-aleyh lâzım bir vakıf hâline geldi.
[26a] Cerâ zâlike ve hurrire fî evâili Saferi’l-muzaffer sene sitte ve elf.
Şuhûd: El-Hâc Hasan b. Abdullah Reisü’l-hayyâtîn, el-Hâc Mustafa b. Hüseyin, 
el-Hâc Hasan b. Mahmud, el-Hâc Mustafa b. Himmet, Mehmed Çelebi b. el-Hâc 
Yusuf ve gayruhüm mine’l-hâzırîn es-Sâbikūn

183 [26a-1] Emine bt. Abdi’nin muhallefâtı
Hâric-i Galata mahallâtından Kuloğlu mahallesinde vefât eden ve geride Servinaz 
nâm anasını ve Sultanşah nâm ammisini bırakan merhûme Emine bt. Abdi’nin 
muhallefâtıdır. Ölen babasının zevcesinin sümün hissesi ve sülüs-i vasiyyetinin 
bundan ihrâcı lâzımdır.
Vaka‘a’t-tahrîr bi ma‘rifeti’l-vasî fî evâili Safer sene sitte ve elf.
Menzil der mahalle-i Kuloğlu 32.000 otuz iki bin
Minhe’l-ihrâcât
Berâ-yı bedel-i sulh-ı deyn meblağ 2.000
Berâ-yı dellâliyye mine’l-mezbûr meblağ 640
Berâ-yı techîz ve tekfîn ve ta‘âmiyye meblağ 3.000
Berâ-yı resm-i kısmet meblağ 600
Berâ-yı harc-ı ma‘kūl meblağ 400
Berâ-yı ihzâriyye meblağ 150
Berâ-yı kâtibiyye meblağ 150
Yekûn 6.940 altı bin dokuz yüz kırk
El-Bâkī 25.060
Minhe’s-sülüsi’l-vasiyye 8.323
es-Sülüs li’l-vasiyye: Merhûm Abdi Bölükbaşı sülüs-i vasiyeti olup menzil-i 
merkūm sagīre-i mezbûreye hissesine ta‘yîn olundukda sülüsden mâ‘adâsı ta‘yîn 
olunduğuna vasîsi Cafer Çavuş haber vermeğin sülüs ifrâz olundu.
[Krş. İlk varak, 1b-4: Merhûm Abdi Bölükbaşı’nın sülüs-i vasiyyetinden Cafer Bey 
b. Abdullah nâm kimesneye on iki bin dokuz yüz akçe teslîm olunmuştur.
Şuhûdü’l-hâl: ( )]
Ba‘de’d-dâr el-Bâkī 16.646
Zevcetü eb el-meyyit meblağ 2.080
El-Bâkī beyne’l-verese
Hisse-i Sultanşah meblağ 9.500
Hisse-i ümm sülüs 4.688
Kendi ihtiyârıyla birbirinin hisselerinden ve sülüsden vasîsi ma‘rifetiyle beş yüz 
akçe meyyitin babasının zevcesine bir Rehin husûsiyçün verilip iskāt-ı hak edip 
helâlleştikleri ecilden şerh verildi ve hisselerinden naks vâki‘ oldu.

184 [26a-2] Câriyenin hibe edilmediği
Budur ki
Bundan akdem hâric-i Galata Müeyyedzâde mahallesinde vefât edip verâseti 
zevci Hasan Reis b. Abdullah ve vâlidesi Hatice Hâtun bt. Memi ve sagīr oğul-
ları Abdi ve Mustafa nâm kimesnelere münhasıra olan Emine bt. Mustafa nâm 
müteveffâtın vâlidesi ve sagīreynin vasiyyesi olan mezbûre Hatice meclis-i şer‘-i 
şerîfde müteveffât-ı mezbûrenin zevci mezbûr Hasan Reis mahzarında bi’l-vesâye 
takrîr-i da‘vâ edip mezbûr Hasan Reis zevcesi mezbûre Emine Hâtun’a hâl-i 
hayâtında ve kemâl-i sıhhatinde Yasemin nâm câriyesini hibe ve temlîk ve teslîm 
eyleyip mezbûre hâtun dahi ittihâb ve tesellüm edip nice müddet tasarruf ettik-
den sonra mezbûr câriyeyi mezbûr Hasan Reis’in gaybetinde dört bin akçeye bey‘ 
eyleyip ba‘dehû bir câriye dahi iştirâ etmek lâzım geldikde mezbûr Hasan Reis 
zikr olunan dört bin akçe bir câriyeye dahi vefâ etmemekle iki bin akçe kendi ma-
lından katıp altı bin akçeye Peymâne nâm câriyeyi iştirâ eyledikde dört bin akçe 
zevcem mezbûre Emine’nin hakkıdır deyû i‘tirâf etmiş iken mezbûr Hasan Reis 
hâlen mezbûre Peymâne mülkümdür deyû fuzûlen kabz eyledi dört bin akçeyi 
muhallefâta idhâlden imtinâ‘ eder suâl olunsun dedikden sonra mezbûr Hasan 
Reis’e suâl olundukda zevcem mezbûre Emine mezbûre Yasemin mülküm iken 
fuzûlen dört bin akçeye bey‘ eyledi ba‘dehû bir câriye dahi almak lâzım gelmekle 
dört bin akçeye iki bin akçe dahi katıp altı bin akçeye mezbûre Peymâne’yi iştirâ 
eyledim zikr olunan altı bin akçe cümle benim mülkümdür mezbûre Yasemin’i 
mezbûre Emine’ye hibe etmedim dört bin akçe dahi mezbûre Emine’nin hakkıdır 
demedim deyû cevâb vermekle mezkûre Hatice’den sıdk-ı makāline beyyine ta-
leb olundukda beyyineden âciz olmağla mezbûr Hasan Reis’e mezbûre Yasemin’i 
mezbûre Emine’ye hibe etmediğine ba‘dehû zikr olunan dört bin akçe zevcem 
mezbûre Emine’nin hakkıdır demediğine yemîn teklîf eyledikde yemîn billâh et-
tikden sonra mâ hüve’l-vâki‘bit-taleb kayd olundu.
Fî evâsıtı Safer sene sitte ve elf.
Şuhûd: Musli Muhzır, Mehmed b. Yusuf, Hasan Beşe b. Sarrâc, Hasan b. Abdullah 
ve gayruhüm

185 [26b-1, Arapça] Sâliha bt. Mustafa adlı kadının, kocası Mehmed 
Çelebi’yi vekîl ettiği
Hâric-i mahmiye-i Galata mahallâtından Tomtom Memi mahallesinde sâkine 
olup Mustafa nâm babası bundan akdem Karaköy’de vefât etmiş bulunan Sâliha 
nâm hâtun meclis-i şer‘-i şerîf ve mahfil-i dîn-i münîfe -el-masûn ani’t-tağyîr 
ve’t-tahrîf- hâzıra olup müteveffâ-yı mezbûr babasından ve babasının vefâtından 
sonra yine mahalle-i mezbûrede fevt olan (…) Çelebi ve Mehmed Çelebi nâm 
karındaşlarından irs-i şer‘le kendisine intikāl eden hisse-i şer‘iyyesinin taleb, 
kabz ve kendisine îsâline ve kabz ve îsâl maksadıyla îcâb-ı hâlde hükkâm-ı kirâm 
huzûrunda mürâfa‘aya zevci hâmil-i hâze’l-kitâb fahrü’l-küttâb Mehmed Çelebi 
b. Mustafa’yı vekîl edip nefsine nâib kıldı. Mezbûr Mehmed Çelebi de vekâlet-i 
mezbûreyi kabûl edip hizmet-i lâzımesini edâyı müte‘ahhid oldu.
Cerâ zâlike ve hurrire fî evâhiri Muharremi’l-harâm sene sitte ve elf.
Şuhûd: Mustafa b. Abdülaziz, Seyyid Mahmud b. Mustafa, Mehmed Çelebi b. 
Mustafa, Üstâd Ali b. Abdullah Muhzır ve gayruhüm

186 [26b-2, Arapça] Cemile Hatun’un oğlunda ödünçten alacağı olduğu
Şaban Bölükbaşı b. Abdullah ve İsa b. Abdullah nâm kimesneler meclis-i şer‘-i 
şerîfe hâzırân olup hâric-i mahmiye-i Galata mahallâtından Tomtom Memi ma-
hallesinde sâkin iken bundan akdem Yanık seferinde fevt olan Mustafa Bey’in 
Âişe nâm sagīre kızına kıbel-i şer‘den mansûb vasî olan mevlânâ Mehmed Halîfe b. 
Mehmed nâm hasm-ı câhid mahzarında, müteveffâ-yı mezbûrun anası hâmiletü 
hâze’l-kitâb Cemile Hâtun bt. Ferhad’dan sâdır olan da‘vâ-yı sahîha-i şer‘iyyede 
gıbbe’l-istişhâd şöyle şehâdet ettiler ki müdde‘iye-i mezbûrenin, müteveffâ-yı 
merhûmun zimmetinde karz-ı şer‘î cihetinden lâzımü’l-edâ ve vâcibü’l-kazâ 
râyicü’l-vakt otuz bin akçe hakkı vardır. Bizim yanımızda ve katımızda ikrâr 
ve i‘tirâf etmişdir. Müdde‘iye-i mezbûreye meblağ-ı merkūmu müteveffâ-yı 
mezbûrdan hâl-i hayâtında kendisinden veya ba‘de vefâtihî muhallefâtından al-
madığına, bi vechin mine’l-vücûh ve sebebin mine’l-esbâb iskāt etmediğine dâir 
yemîn verildikden ve şâhidlerin şehâdetleri ba‘de ri‘âyeti şerâiti’l-kabûl inde’ş-şer‘ 
makbûl ve mu‘teber oldukdan sonra şehâdetleri mûcebince hükm edildi.
Cerâ zâlike ve hurrire fî evâsıtı Safer sene sitte ve elf.
Şuhûd: el-Mezbûrûn

187 [26b-3] Emine bt. Mustafa’nın muhallefâtı
Hâric-i mahmiye-i Galata mahallâtından Müeyyedzâde mahallesinde vefât edip 
geride Hasan Reis b. Abdullah nâm zevcini, Hatice bt. Memi nâm anasını ve Abdi 
ve Mustafa nâm oğullarını bırakan merhûme Emine bt. Mustafa’nın muhallefâtıdır. 
Verâset bu kimesnelere münhasırdır.
Vaka‘a’t-tahrîr fî evâsıtı Safer sene sitte ve elf.
Kıymeti
Yastık 80
Münakkaş yorgan 1.370
Fânus 50
Döşek yüzü 1.000
Münakkaş sofra 130
Def‘a yastık 55
Gılâf-ı minder 74
Maşraba 52
Yastık yüzü 16
Def‘a yastık 500
Döşek 355
Yastık 31
Gılâf-ı minder 156
Münakkaş yorgan 142
Sahan aded 5 285
Yastık yüzü 132
Yastık yüzü 300
Döşek yüzü 1030
Gılâf-ı döşek 185
Gılâf-ı yastık 42
Kebe 202
Sahan 261
Minder yüzü 401
Hamam gömleği 261
Kilim 105
Kaliçe 305
Leğen örtüsü 130
Yastık yüzü 130

Çatma minder 135
Yastık 280
Havlu makrama 41?

Çadır-ı şeb 95
Gılâf-ı döşek 170
Gılâf-ı yastık 50
Yorgan-ı çatma 760
Kapaklı tas 80
Kepçe ma‘a kevgir 33
Sahan 66
Tencere 40

…? kutu 55
Yastık yüzü 120
Minder yüzü 490
Köhne bohça 42
Gülgûn câme 905?
Yeşil atlas 800
Miskî atlas 1800
Beyaz kemha 2000
Sarı zıbın 405
Mâî kemha 2100
Beyaz çarşaf 120
Döğme kuşak 360
Yeşil bohça 150
Örtü makrame 50
Münakkaş bohça 375
Beyaz …? 105
Yorgan başlı 420
İşleme çadır-ı şeb 1410
Fener örtüsü 140
Nezkeb 72
Kürdî 30
Kırmızı bohça 330
Gülgûnî yen 28
Şamdan sağrası? 40
Bilezik 3.916
Küpe 290
İstefan 2.730
Kemer kuşak 1.285
Kafes-i inci 500
Zümrüd küpe 1.200
Sînebend 1.023
Tesbih-i inci 566
Yüzük 260
Küpe 200
Kafes-i inci 200
Mehr-i müsbet der zimmeti zevc 
meblağ

5.837
4.000
Yekûn 44.080
Minhe’l-ihrâc
Berâ-yı techîz ve tekfîn 837
Dellâliyye 802
Harc-ı ma‘kūl 400
Berâ-yı kassâm ve kâtibiyye ve 
ihzâriyye 

300
Berâ-yı resm-i kısmet 600
Defteriyye 600
Defteriyye 50
Resm-i hücec-i kassâm-ı atîk 100
Ücret-i kadem-i kassâm-ı atîk ve 
ücret-i hammâliyye

500
Yekûn 8.589

[27a] El-Bâkī beyne’l-verese 35.337
Hissetü zevc rub‘ meblağ 8.842
Hissetü üm südüs meblağ 5.889
Hissetü ibneyn meblağ 21.865

188 [27a-1] Mustafa Çelebi b. Yusuf ’un muhallefâtı
Hâric-i mahmiye-i Galata mahallâtından Tomtom Memi mahallesinde sâkin iken 
bundan akdem Yanık seferinde fevt olan ve geride Cemile Hâtun nâm anasını, 
Nâzenin ve Ruhısâni nâm zevcelerini, Hasan Çelebi ve Mehmed Çelebi nâm sagīr 
oğullarını ve Sâliha nâm kebîre kızı ile Safiye nâm sagīre kızını bırakan merhûm 
bekçibaşı Mustafa Çelebi b. Yusuf ’un muhallefâtıdır.
Vaka‘a’t-tahrîr fî evâili Saferi’l-muzaffer sene sitte ve elf.
Mezbûrun vâlidesi fuzûlen bey‘ ettiği esbâbdır ki zikr olunur.
Kıymeti
Bahâ-i hâne 130.000
Hançer 2 1.500
Ferâce sürh 600
Bağdâdî câme 400
Köhne zıbın 150
Alaca-i Mısır, köhne 60
Keçe-i Acem 200
Keçe-i Selânik 500
Bahâ-i …? 300
Seccâde beyaz 120
Def‘a seccâde 60
Alaca minder 60
Def‘a keçe-i Selânik 120
Akçe tahtası 70
Köhne yorgan 200
Demir sandık 60
Tülbent 60
Köhne sepet sandık 40
Yanbolu kebesi 320
Seccâde 60
Zerdev[a] köhne kürk 1.000
Kaliçe-i müsta‘mel 200
Kilim 100?
Yemeni yük perdesi 280
Sahan 4 400
Bakır sini 100
Sahan 2 100
Kilim 400
Kaliçe 280
Keçe-i müsta‘mel 450
Sahan 50
Maşraba 50
Leğen ibrik 80
Peşkir 70
Tas 70
Küçük sahan 2 120
Bakır sini 200
Kuzu tepsi 120
Kilim 130
Köhne beledî yorgan 40

Çakşır 50
Gılâf-ı döşek 100
Minder 50
Köhne yastık 2 50
İbrişim 240
İki …? …? 30
Hırdavât-ı nühâs 1.500
Köhne Acem keçe 50
Berber leğeni 80
İki yorgan yüzü üç bohça divar 
yastık …? …? şamdan kırmızı 
atlas köhne ocak perdesi sâir 
hırdavât

1.000
Avâid-i beytülmâl 12.115
Yekûn 157.594
Minhe’l-ihrâcât
Deyn-i müsbet 30.000
deyn-i müsbet li’l-vakf 18.000
Berâ-yı harc-ı ma‘kūl ki mâder 
harc-kerde 

879
El-Bâkī 108.715
Minhâ resm-i kısmet 1.620
Berâ-yı dîdebâniyye ve ihzâriyye 1.620
Yekûn 3.240
El-Bâkī beyne’l-verese 105.475
Hisse-i zevceyn sümün 13.700
Hisse-i üm südüs 17.500
Hisse-i ibn-i Hasan 24.742
Hisse-i ibn-i Mehmed 24.742
Sonra sagīr-i mezbûr Hasan öldü ve anası Nâzenin’i ve iki karındaşını bırakdı.
Asl-ı mâl 24.742
Minhe’l-ihrâcât
Techîz ve tekfîn 1.500
Resm-i kısmet 345
Berâ-yı harc-ı ma‘kūl 200
Berâ-yı ihzâriyye 145
Yekûn 2.190
El-Bâkī beyne’l-verese 22.533
Hisse-i üm südüs 3.750
Hisse-i ah li eb 19.803
Sonra sagīr-i mezbûr Mehmed öldü ve geride anası Nâzenin’i ve ana baba bir kız 
karındaşını bırakdı.
Asl-ı mâl 44.546
Minhe’l-ihrâcât
Techîz ve tekfîn 1.500
Resm-i kısmet 645
Kassâmiyye kâtibiyye 400
Berâ-yı harc 240
Yekûn 2.790
El-Bâkī beyne’l-verese 41.556Hisse-i üm südüs 6.926
Hisse-i uht li üm südüs 6.926
Hisse-i uht li ebeveyn Sâliha ve 
Safi ye

27.704189 [27b-1, Arapça] Safiye bt. Mustafa Çelebi adlı çocuğa nafaka 
takdir edildiği
Hâkim-i muvakki‘ a‘lâ hâze’l-kitâb, Hâric-i mahmiye-i Galata mahallâtından 
Tomtom Memi mahallesinde sâkin iken bundan akdem Yanık seferinde fevt olan 
merhûm Mustafa Çelebi’nin Safiye nâm sagīr kızının nafaka, kisve ve sâir havâic-i 
zarûriyyesi için, himâye ve terbiyesi altında bulunduğu Cemile bt. Ferhad nâm ni-
nesinin talebiyle, müteveffâ-yı mezbûr babasından ve babasının vefâtından sonra 
fevt olan karındaşlarından irs-i şer‘le kendisine intikāl eden emvâlden alınmak 
üzre zeyilde mezkûr târihden i‘tibâren yevmî râyicü’l-vakt altı akçe farz ve takdîr 
etti ve vakt-i hâcetde istidâne edip vakt-i zaferde rücû‘ etmesine mezbûre Cemile 
nineye izin verdi.
Cerâ zâlike ve hurrire fi’l-yevmi’l-hâmis aşer min Saferi’l-muzaffer sene sitte ve elf.
Şuhûdü’l-hâl: Mustafa b. Abdülaziz el-İmâm, es-Seyyid Mahmud b. es-Seyyid 
Mustafa el-Müezzin, Musa b. İsa el-Cündî, Hasan b. Abdullah el-Cündî, Hüsrev b. 
Abdullah el-Muhzır ve gayruhüm

190 [27b-2, Arapça] Âişe Hatun’un evini vakfettiği
Elhamdü lillâhi vahdeh ve’s-salâtü alâ men lâ nebiyye ba‘deh ve alâ men evfâ ah-
deh. ammâ ba‘d işbu mazmûnunda vakıf ikrârından bahseden kayd, sahîh ve şer‘î 
bir hüccetdir. Hâric-i mahmiye-i Galata mahallâtından Ebülfazl mahallesinde 
sâkine olan sâhibe-i hayrât ve râtıbe-i meberrât Âişe Hâtun bt. Hoca Ömer nâm 
hâtun dünyânın dâr-ı fenâ olduğunu, orada bâkī kalmanın muhâl bulunduğunu 
idrâk edip kıyâmet günü için azık tedârük etmek istediğinde meclis-i şer‘-i şerîfe 
hâzıra oldu ve âti’z-zikr vakfını tescîl maksadıyla mütevellî nasb ettiği fahrü’l-
a‘yân mevlânâ Mehmed Halîfe b. Mehmed’i ihzâr edip mahzarında işbu vakıf 
ikrârının kendisinden sudûruna kadar sâhibi ve mâliki olduğu, elinde ve taht-ı ta-
sarrufunda bulundurduğu, mahalle-i mezkûrede vâki‘, iki beyt-i ulvîyi, selâmlığı, 
helâyı, su kuyusunu, eşcâr-ı müsmire ve gayr-ı müsmireyi ve avluyu müştemil 
olup bir tarafdan Veli Reis mülkü, diğer tarafdan Cemile Hâtun mülkü, öteki ta-
rafdan Yusuf mülkü ve diğer tarafdan da tarîk-i âm ile mahdûd olan cemî‘ menzi-
lini cümle tevâbi‘ ve levâhıkı ve âmme-i menâfi‘ ve merâfıkı ile ve niyet-i hâlisa ve 
taviyyet-i sâfiye üzre haps, vakf, tasadduk ve te’bîd eylediğini ikrâr ve i‘tirâf eyle-
di. Vâkıfe-i mezbûre süknâyı evvelâ müddet-i hayâtınca kendisine sonra Mustafa 
Bey nâm zevcine, sonra neslen ba‘de neslin ile’l-inkırâz evlâdına, evlâd-ı evlâdına, 
evlâd-ı evlâd-ı evlâdına, sonra âzâdlı kölelerine, sonra âzâdlı kölelerinin evlâdına, 
evlâd-ı evlâdına, sonra her gece yatsı namazından sonra Mülk sûresini tilâvet edip 
sevâbını vâkıfe-i mezbûrenin rûhuna hediye etmesi kaydıyla mahalle-i mezkûre 
mescidinin müezzinine şart etti. Tevliyyet-i hasbiyyeyi, ta‘dîl ve tağyîri müddet-i 
hayâtınca kendisine şart etti. Vâkıfe-i mezbûre menzil-i merkūmu mütevellî-i 
mezkûra teslîm etti. Mütevellî de tesellüm edip sâir mütevellîler evkāfda nasıl ta-
sarruf ettiler ise öyle tasarruf etti. Emr-i vakf vech-i muharrer-i mesfûr üzre tamâm 
olduğunda hâkim-i muvakkii a‘lâ hâze’l-kitâb, mesâil-i vakıfda cârî eimme-i eslâf 
beynindeki ihtilâfı da bilerek ve tescîl için lâzım gelen husûsâta da ri‘âyet ede-
rek vakfın husûsen ve umûmen sıhhat ve lüzûmuna hükm etti. Menzil-i merkūm 
bu sûretle tebdîl ve tağyîri aslâ câiz olmayacak şekilde müttefekun-aleyh lâzım 
bir vakıf hâline geldi. “Fe-men beddelehû ba‘de mâ semi‘ahû fe-innemâ ismuhû 
ale’llezîne yübeddilûnehû innallâhe semî‘un alîm”
Cerâ zâlike ve hurrire fî evâhiri Saferi’l-muzaffer sene sitte ve elf.
Şuhûd: Ahmed b. İsmail el-İmâm, Hüsam b. Veli, Süleyman b. Hasan, el-Hâc Key-
van b. Abdullah, Mehmed b. Yusuf, Mustafa b. Hüsrev, Mehmed b. Abdullah

191 [27b-3, Arapça] Zâhide Hatun’un Gürcü asıllı câriyesini sözleşmeli 
olarak âzat ettiği
Abdülkādir b. Hacı el-Müezzin ve Mahmud Çelebi b. İslâm el-Müezzin nâm ki-
mesneler, meclis-i şer‘-i şerîfe -el-masûn ani’t-tağyîr ve’t-tahrîf- hâzırân olup 
Zâhide Hâtun bt. Ahmed nâm anası bundan akdem fevt olan Mustafa b. Meh-
med nâm mecnûna vesâyeti bimâ hüve nehcü’s-sübût sâbit olan vasiyy-i muhtâr 
Keyvan Bey b. Abdullah nâm hasm-ı câhid mahzarında açık kaşlı, orta boylu, 
Gürciyyetü’l-asl hâmiletü hâze’l-kitâb Mehlika bt. Abdullah’dan sâdır olan da‘vâ-
yı sahîha-i şer‘iyyede gıbbe’l-istişhâd şöyle şehâdet ettiler ki müdde‘iye-i mezbûre 
müteveffât-ı merkūmenin taht-ı mülkünde idi. Müteveffât-ı mezbûre hâl-i 
hayâtında beş sene devâmlı hizmet etmesi mukābilinde onu kitâbete kesmişdi. 
elân câriye-i mezbûre hizmet-i merkūmesini tâm ve kâmilen tamâmladı. Câriye-i 
mezkûre bu sûretle sâir harâir-i asliyyât-ı mükellefât gibi hürre oldu. Şehâdetleri 
ba‘de ri‘âyeti şerâiti’l-kabûl inde’ş-şer‘ makbûl ve mu‘teber olmağın mûcebince 
hürriyetine hükm edildi.
Cerâ zâlike ve hurrire fî gurreti Rebî‘ilevvel sene sitte ve elf.
Şuhûd: Mevlânâ Mehmed Efendi b. Murad el-Kadı, Hasan Efendi b. Murad el-
Kadı, Hüsrev Bey b. Abdullah, Hüsrev Bey b. Abdullah, Murad [b.] Abdullah, 
Abdülkādir Hacı ve gayruhüm

192 [27b-4, Arapça] Bekir ve İbrahim adlı çocuklara nafaka takdir edildiği
Hâkim-i muvakki‘-i a‘lâ hâze’l-kitâb, hâric-i Galata müzâfâtından Kasımpa-
şa mahallâtından Kulaksız mahallesinde bundan akdem fevt olan merhûm 
Mustafa’nın Bekir ve İbrahim nâm sagīr oğullarının nafaka, kisve ve sâir havâic-i 
zarûriyyeleri için, himâye terbiyesi altında bulundukları Hatice bt. Sinan nâm ana-
larının talebiyle, kendilerine müteveffâ-yı mezbûr babalarının muhallefâtından 
irs-i şer‘le kalan mallardan alınmak üzre, zeyl-i kitâbda mezkûr târihden i‘tibâren 
yevmî râyicü’l-vakt sekiz akçe farz ve takdîr etti ve vakt-i hâcetde istidâne edip 
vakt-i zaferde rücû‘ etmek üzre mezbûre Hatice’ye izin verdi.
Cerâ zâlike ve hurrire fî gurreti Rebî‘ilevvel sene sitte ve elf.
Şuhûd: Mehmed Çelebi b. Abdülmennân, Mehmed b. Mustafa, Hüsrev el-Muhzır, 
Pîrî Bey b. Şaban, Ömer b. Hasan

193 [28a-1] Zamâne bt. Abdullah’ın muhallefâtı
Dâhil-i mahmiye-i Galata mahallâtından Câmi‘-i Kebîr mahallesinde vefât edip 
geride verâsetinin münhasır olduğu Memişah nâm zevcini bırakan merhûme 
Zamâne bt. Abdullah’ın muhallefâtıdır. Beytülmâl emîni Mehmed Çavuş b. 
Abdülmennân ma‘rifetiyle tahrîr olundu.
Hurrire fî evâili Rebî‘ilevvel sene sitte ve elf.
Kıymeti
Köhne minde[r] 9
Diğer minder 48
Döşek 200
Yastık 45
Minder 65
Yorgan beledî 150
Diğer fi râş 300
Tâbe 42
Kürk-i köhne 45
Tencere 67
Kevgir kepçe 20
Ayna 8
Yastık 21
Velense beyaz 172
Minder 120
Sahan 2 113
Tas 2 23
Yastık yüzü 71
Paşmak ma‘a edik 105
İplik arşın 30
Kutnî zıbın 130
Yen-i alaca 50
Yorgan 390
Yastık gılâf 30
Kürklü çuka 35

Çarşaf 75
Lâciverd ferâce 1.400
Kâfurî şem‘ 96
Kilim köhne 95
Tencere-i kebîr 118
Tencere-i sagīr 35
Köhne muhayyer 20
Mısır alacası 100
Bir top bez 184
Demir sini 121
Tahta tepsi 50
Köhne çakşır 35
Alaca çarşaf 51
İplik arşın 28 419
Bez arşın 13 312
Don gömlek 60
Döşek yüzü 52
Tepsi 17
Arakiyye 74
Nezkeb 32
Beyaz sâde 128

Çarşaf 71
Makrama aded 3 90
İplik arşın 4 20
Peşkir 92
Alaca kuşak 20
Bez arşın 4 65
Sandık 130
Hoşâb kaşığı 4
Ağaç sini 10
Bilezik 1.200
Nikâh 300
Yekûn 7.760
Minhâ ihrâcât
Dellâliyye meblağ 123
Hammâliyye meblağ 5
Kirâ-i menzil ki sâbit şüd meblağ 180
Deyn-i müsbet li Abdurrahman 
meblağ

90
Defteriyye meblağ 40
Resm-i kısmet meblağ 120
Harc-ı ma‘kūl meblağ 95
İhzâriyye meblağ 25
Kalemiyye meblağ 30
Techîz ve tekfîn meblağ 720
İhzâriyye meblağ 70
Deyn-i sâbit meblağ 210
Yekûn 1.708
El-Bâkī beyne’l-verese 
6.052 
altı bin 
elli iki
Hisse-i zevc nısf 3.026
Beytülmâl 3.026

194 [28a-2, Arapça] Tabip Mehmed Bey’in Frenk asıllı kölesini âzat ettiği
Fahrü’l-akrân Mehmed Bey b. Abdülmennân et-Tabîb nâm kimesne meclis-i şer‘-i 
şerîfe -el-masûn ani’t-tağyîr ve’t-tahrîf- hâzır olup, kendisine rıkkını mu‘terif olan, 
orta boylu, çatık kaşlı, elâ gözlü, Efrenciyyü’l-asl, iki ayağı yanık hâmil-i hâze’l-
kitâb Pastiyano v. Pastolmafo nâm abd-i memlûkünü hasbeten lillâhi’l-azîm ve 
ibtigāen li merzâtihi’r-rahîm âzâd ve tahrîr ettiğini ikrâr etti. Abd-i mezbûr bu 
sûretle sâir ahrâr-ı asliyyîn-i mükellefîn gibi hür oldu. Vâki‘ ikrâr abd-i mezkûr 
tarafından vicâhen ve şifâhen tasdîk edildi.
Cerâ zâlike ve hurrire fi’l-yevmi’s-sânî aşer min Rebî‘ilevvel sene sitte ve elf min 
hicreti’n-nebî aleyhi’s-selâm ilâ yevmi’l-haşri ve’l-kıyâm.
Şuhûd: Mehmed Bey b. Mustafa er-Râcil, Bayram b. Mustafa, Üveys Bey b. 
Abdullah, Mustafa el-Muhzır el-Âşirî?, Mehmed Bey b. Yusuf, Hüsrev [b.] Ab-
dullah el-Muhzır, el-Hâc Süleyman [b.] Mehmed, Yusuf Halîfe el-İmâm ve 
gayruhüm







195 [28a-3, Arapça] Zeyni Hatun’un Gürcü asıllı câriyesini âzat ettiği
Hâric-i Galata mahallâtından Süheyl Bey mahallesinde sâkine olan Zeyni Hâtun 
bt. Mustafa kıbelinden âzâd ve tahrîr ikrârına vekâleti Pîrî Reis b. Şaban ve Ömer 
b. Hasan’ın şehâdetleri ile sâbit olan Derviş b. Hüseyin nâm kimesne meclis-i şer‘-i 
şerîfe -el-masûn ani’t-tağyîr ve’t-tahrîf- hâzır olup, müvekkile-i mezbûresinin orta 
boylu, çatık kaşlı, kara gözlü, Gürciyyetü’l-asl hâmiletü hâze’l-kitâb Peymâne bt. 
Abdullah nâm câriye-i memlûkesini hasbeten lillâhi te‘âlâ ve taleben li merzâtihî 
âzâd ve tahrîr ettiğini ikrâr eyledi. Câriye-i merkūme bu sûretle sâir harâir-i 
asliyyât-ı mükellefât gibi hürre oldu. Vâki‘ ikrâr câriye-i mezkûre tarafından bi’l-
muvâcehe tasdîk edildi.
Cerâ zâlike ve hurrire fi’t-târihi’l-mezbûr.
Şuhûd: Ali Üveys, Yusuf Halîfe el-İmâm, Rıdvan Bey b. Abdullah, Mehmed Bey 
b. Abdullah

196 [28a-4, Arapça] Mehmed b. Mustafa adlı çocuğa vasî atandığı
Hâkim-i muvakki‘-i a‘lâ hâze’l-kitâb, mahmiye-i Galata mahallâtından Yolcuoğ-
lu mahallesinde sâkin olan hâmil-i hâze’l-kitâb el-Hâc Hasan b. Abdülvehhâb’ı, 
bundan akdem vefât eden Süleyman b. Hayreddin nâm kimesnenin karında-
şının oğlu ve vârisi Mehmed b. Mustafa nâm sagīre, müteveffâ-yı merkūmun 
muhallefâtından irs-i şer‘le kendisine intikāl eden emvâlin zabtı ve hıfz-ı ahvâli 
için evân-ı rüşdüne kadar ihtiyâcına binâen vasî nasb etti. Mezbûr el-Hâc Hasan 
da vesâyet-i mezkûreyi kabûl edip hizmet-i lâzımesini edâyı müte‘ahhid oldu.
Cerâ zâlike ve hurrire fî evâhiri Rebî‘ilevvel sene sitte ve elf min hicreti’n-nebî 
aleyhi’s-selâm.
Şuhûd: Mehmed b. Mehmed el-İmâm, Yusuf Reis, Mahmud b. Mehmed, Mah-
mud Çelebi el-Müezzin, Mehmed b. Yusuf

197 [28b-1] Ev ve bozahânenin satıldığı
Budur ki
Mahrûse-i Galata tevâbi‘inden Fındıklı’da vâki‘ Çizmecibaşı Tekyesi mahallesi 
sâkinlerinden zahrü’l-eşbâh Mehmed Çelebi b. Memişah meclis-i şer‘-i hatîr ve 
mahfil-i dîn-i lâzımü’t-tevkīrde işbu râfi‘-i hüccet-i şerîfe ve hâfız-ı vesîka-i münîfe 
olan efdalü’l-ulemâ ve’l-mevâlî ekmelü’l-fuzalâ ve’l-e‘âlî câmi‘u envâ‘i’l-mehâsin 
ve’l-eltâf hâmîü fünûni’l-mehâmid ve’l-e‘tâfe’l-mevle’l-celîlü’ş-şân ve’l-âlimü’r-
refî‘i’l-mekân el-Müstağnî bi mekârimi ahlâk ve mehâsini ağrâk? an ta‘dâdi’l-
elkāb ve teksîri’s-sıfât el-muhtas bi mezîdi inâyeti’l-meliki’l-kaviyyi’l-alî seyyidinâ 
ve senedinâ ve mevlânâ Hazret-i Mehmed Efendi tayyebe’llâhu ercâe’l-arzi bi 
tîbi şânihî neclü sadri’l-e‘âlî bedrü’l-mevâlî alâmetü asr ve zamânihî müftiyyü’l-
memâliki’l-Osmaniyye bi’l-istihkāk fî evânihî hazret-i şeyh-i meşâyihü’l-islâm 
Mehmed Efendi lâ zâle zılûlü vücûdihî alâ mefâriki’l-leyâlî ve’l-eyyâm mâ şeyh 
mülk? ve şeyh mülk? cânib-i şerîflerinden tasdîk-i âti’z-zikre fahrü’l-müderrisîn 
mevlânâ Abdülkerim Efendi b. Şeyh Yusuf ve zahrü’l-müsta‘idîn mevlânâ Ömer 
Çelebi b. Mehmed şehâdetleriyle hasm-ı câhid mahzarında şer‘an vekâleti sâbite 
olan fahrü’l-cüyûş Hüseyin Çavuş mahzarında ikrâr-ı sahîh-i şer‘î edip merhûm 
ve mebrûr dârende-i medâric-i rahmet-i rabb-i gafûr Sultan Bayezid Han haz-
retlerinin evkāfından olup taht-ı tasarrufumda olup tûlen kırk beş zirâ‘ arz-ı 
hâliye üzerinde binâ olunup mahalle-i merkūmede kıbleten bahr ile ve şarkan 
yine kendi tasarrufumda olan arz-ı hâliye emâmında olan bahr ile ve garben Rıd-
van Ağa mülküyle ve şimâlen tarîk-i âm ile mahdûd olup mülk-i mevrûsumuz 
olan iki bâb tahtânî evi ve bir bozahâneyi âmme-i merâfıkı ve cemî‘-i tevâbi‘i ve 
levâhıkı ile mûmâ-ileyh Mehmed Efendi’ye kırk bin nakd-i râyic fi’l-vakt akçeye 
bey‘-i bâtt-ı sahîh-i şer‘î ile bey‘ edip kabz-ı semen ve teslîm-i mebî‘ eyledim deyip 
mukırr-ı mezbûru ikrârında vekîl-i mezbûr vicâhen tasdîk ettikden sonra yine 
bâyi‘-i mezbûr vekîl-i merkūm mahzarında arz-ı merkūmenin hakk-ı tasarrufunu 
cânib-i vakfa olan bin beş akçe mukāta‘asını mütevellî-i vakf olan fahrü’l-emâcid 
Osman Efendi’den me’hûz olduğumdan sonra müvekkil-i mûmâ-ileyh hazretle-
rine tefvîz edip onlar dahi kabz ve tefevvuz ettikden sonra mukābele-i tefvîzde 
müvekkil-i mûmâ-ileyhden nakd-i mezbûr on bin nakid akçesini alıp kabz ey-
ledim dedikde mukırr-ı mezbûru cemî‘ kelâmında vekîl-i merkūm dahi şifâhen 
tahkīk edicek bu hurûf-ı şâriha alâ mâ hüve’l-hakīka ketb olundu.
Tahrîren fî evâsıtı şehri Evveli’r-Rebî‘ayn sene sitte ve elf min hicreti men lehü’l-
izzü ve’ş-şeref.
Şuhûdü’l-hâl: ( )

198 [28b-2, Arapça] el-Hâc Cafer ve kardeşi Haydar Bey’in, Ali Bey’in 
amcazâdeleri ve vârisi oldukları
Vilâyet-i Anadolu-i ma‘mûrede vâki‘ Ürgüp kasabası müvellâsı mevlânâ Ali b. 
Mustafa’nın meclisinden verilen, onun hatemiyle mahtûm, zeyilde mezkûr se-
nenin evâhir-i Saferi târihiyle müverrah ve mazmûnu her biri kasaba-i mezbûre 
tevâbi‘inden Babayani karyesinde sâkin olan Mustafa Fakīh b. Seyyid Ahmed ve 
Ali b. Abdullah ve Hasan b. Abdullah ve Nebi el-Hüdâverdi nâm kimesnelerin 
şehâdetlerini müştemil ve karye-i mezkûre sükkânından hâmilü’l-kitâb el-Hâc 
Cafer b. Kimyanos er-Râcil’den asâleten, karındaşı Haydar Bey kıbelinden âti’z-
zikr da‘vâ ve isbâta vekîl olarak vekâleten sâdır olan da‘vâ-yı sahîha-i şer‘iyyede 
gıbbe’l-istişhâd şehâdetlerini hâvî hüccet-i şer‘iyye vârid oldukda görüldü ki 
mezbûr Cafer Bey ve müvekkili Haydar Bey, hâric-i Galata mahallâtından Tom-
tom Memi mahallesinde bundan akdem fevt olan ve muhallefâtı Râziye nâm 
sagīreye vasiyy-i muhtâr olan Bayram b. Mustafa ve sâir veresesi yediyle zabt edi-
len Ali Bey b. İnebey’in ve karındaşı, Tımışvar’da fevt olan Ahmed Bey b. İnebey 
er-Râcil nâm müteveffânın ammizâdeleri ve vârisleridir. Şu cihetle ki müdde‘î-i 
mezbûrun babası ve müvekkil-i mezbûr Kimyanos müteveffiyeyn-i mezbûreynin 
ana baba bir karındaşıdır. Ali Bey’in verâseti ikisine, kızı Râziye’ye ve Rahime bt. 
Hüsrev ve Şirin bt. Abdullah nâm zevcelerine münhasırdır. Onlardan başka vâris 
ve terekesine müstahık kimesne ma‘lûmumuz değildir. Şehâdetleri ba‘de ri‘âyeti 
şerâiti’l-kabûl inde’ş-şer‘ makbûl ve mu‘teber oldu. Mezbûr Bayram ihzâr edildi ve 
hüccet-i şer‘iyye yüzüne okundu. Vasiyy-i mezbûrun hüccet-i şer‘iyyenin müvellâ-
yı mezkûrdan vürûdunu inkâr etmesinden sonra vasiyy-i merkūmun mahzarın-
da, isimleri şuhûd-ı tarîk mahallinde zeyl-i kitâbda muharrer olan Süleyman b. 
İbrahim ve Hasan b. Abdullah nâm kimesneler hüccet-i şer‘iyyenin müvellâ-yı 
mezkûrdan sâdır olduğuna, kendi yanlarında okunduğuna, hüccetin üzerindeki 
mührün onun mührü olduğuna şehâdet ettiler. Şehâdetleri ba‘de ri‘âyeti şerâiti’l-
kabûl inde’ş-şer‘ makbûl ve mu‘teber olmağın mûcebince verâsetine hükm edildi. 
İşbu hüküm, mezbûr Ali Bey’in hâl-i hayâtı ve kemâl-i akl ve sıhhatinde onla-
rın ammizâdeleri olduğunu vasiyyet ettiğinin, sikātdan cemm-i gafîrin ihbârıyla 
zâhir olup tebeyyün etmesinden sonra vâki‘ oldu.
Cerâ zâlike ve hurrire fî evâhiri Rebî‘ilevvel sene sitte ve elf.
Şuhûd: Yusuf b. Abdullah el-Müderris, Mehmed b. Şaban el-Mülâzım, Ramazan 
b. Mehmed el-Cündî, Veli b. Müstecâb, …, Mahmud Çelebi el-İmâm, Emir Efendi 
el-Müezzin

199 [29a-1, Arapça] Mehmed b. Mustafa adlı çocuğun Süleyman 
b. Hayreddin’in yeğeni ve vârisi olduğu
Hasan Reis b. Abdullah ve Mustafa Reis b. Hüseyin nâm kimesneler meclis-i 
şer‘-i şerîf ve mahfil-i dîn-i münîfe -el-masûn ani’t-tağyîr ve’t-tahrîf- hâzırân 
olup âti’z-zikr müteveffânın anası ve vârisi olan Rûşen bt. Abdullah kıbelin-
den husûs-ı âti’z-zikre vekâleti nehc-i şer‘î üzre sâbit olan el-Hâc Hasan b. Ab-
dullah nâm hasm-ı câhid mahzarında, Mehmed b. Mustafa nâm sagīre kıbel-i 
şer‘den mansûb vasî olan el-Hâc Hasan b. Abdullah’dan sâdır olan da‘vâ-yı 
sahîha-i şer‘iyyede gıbbe’l-istişhâd şöyle şehâdet ettiler ki sagīr-i mezbûr, dâhil-i 
mahmiye-i Galata mahallâtından el-Hâc A‘mâ mahallesinde bundan akdem fevt 
olan ve muhallefâtı mezbûre Rûşen tarafından zabt edilen Süleyman b. Hayred-
din nâm müteveffânın karındaşının oğlu ve usûbet-i nesebiyye cihetiyle vârisidir. 
Zira sagīr-i mezbûrun babası Mustafa, müteveffâ-yı merkūmun ana baba bir 
karındaşıdır. Verâseti ikisine münhasırdır. İkisinden başka vâris ve terekesine 
müstahık kimesne ma‘lûmumuz değildir. Şehâdetleri ba‘de ri‘âyeti şerâiti’l-kabûl 
inde’ş-şer‘ makbûl ve mu‘teber olmağın mûcebince sagīr-i mezbûrun verâsetine 
hükm edildi.
Cerâ zâlike ve hurrire fî evâhiri Rebî‘ilevvel sene sitte ve elf.
Şuhûd: Pîr Mehmed b. Mehmed el-İmâm, Mahmud b. Mehmed es-Seyyid, Mah-
mud Çelebi el-âhar el-Müezzin, Mehmed el-Muhzır, Hüsrev b. Abdullah

200 [29a-2] Süleyman b. Hayreddin’in muhallefâtı
Cebeci zümresinden olup bundan akdem mahmiye-i Galata mahallâtından Yol-
cuoğlu mahallesinde fevt olan ve geride verâsetinin münhasıra olduğu Rûşen bt. 
Abdullah nâm anasını ve Mehmed b. Mustafa nâm karındaşının oğlunu bırakan 
merhûm Süleyman b. Hayreddin’in muhallefâtıdır.
Tahrîren fî evâhiri Rebî‘ilevvel sene sitte ve elf.
Kıymeti
Yorgan 270
Beyaz mak‘ad 70

Çakşır 150
Ferâce 300
Kürk 350
Sandık 130
Papuç 50

Çizme 110
Kantar 22
Köhne tülbent 10
Dolama-i sürh 800
Tîr-i keman 21
Uçkur 7
Na‘lın 2 35

Çini tabak 10
Değnek 8
Nacak 20
Halı 215
Yastık 43
Yelek-i büzürg? 70
Kebe-i köhne 67

Çakşır 290
Astar ma‘a külah 31
Kuşak ma‘a …? 81
Don gömlek 63
Gömlek 94
Hasır 40
Kavuk 31
Köhne kilim 5
Kılıç 300
Sandık 20
Velense 165
Halı 66
Mak‘ad 130
Yastık 43
Velense-i beyaz 191
Dolama mukaddem kuşak 276
Köhne tülbent 21

Çarşaf 30
Yağmurluk 315
Yeşil ferâce 1.205
Sahan ma‘a güld[â]n 70
Firenk sandık 110
Varil ma‘a yatık 19
Kürklü ferâce 370
Yelek 180
Tülbent börkü 25
Astar 19
Tüfenk ma‘a raht 431
Tülbent 31
Yekûn 7.605
Minhe’l-ihrâcât
Dellâliyye 156
Hammâliyye 10
Deyn 50
Kirâ-i hâne 20
Resm-i kısmet 113
Kassâmiyye kâtibiyye 132
Defteriyye 40
Resm-i hücec 80
İhzâriyye 150
Techîz ve tekfîn 1.990
Yekûn 2.306
El-Bâkī beyne’l-verese 5.300
Hisse-i üm Rûşen 1.666
Hisse-i ibn-i ah Mehmed 3.734

201 [29a-3, Arapça] Şaban Reis’in ölen Mahmud’da mudârebeden 
alacağı olduğu
Udûlden Ahmed b. Mahmud ve Mahmud Reis b. Mehmed nâm kimesneler 
meclis-i şer‘-i şerîf ve mahfil-i dîn-i münîfe -el-masûn ani’t-tağyîr ve’t-tahrîf- 
hâzırân olup bundan akdem hâric-i mahmiye-i Galata mahallâtından Mustafa 
Ağa mahallesinde fevt olan Mahmud nâm müteveffânın Emine nâm sagīre kızına 
kıbel-i şer‘den mansûb vasî olan yine mahalle-i mezbûrede sâkin bulunan Ah-
med b. Şaban nâm hasm-ı câhid mahzarında, hâmil-i hâze’l-kitâb Şaban Reis b. 
Bayezid’den sâdır olan da‘vâ-yı sahîha-i şer‘iyyede gıbbe’l-istişhâd şöyle şehâdet 
ettiler ki müdde‘î-i mezbûrun müteveffâ-yı merkūmun zimmetinde mudârebe 
tarîkinden râyicü’l-vakt bin akçe hakkı vardır. Öldüğünde muhallefâtından edâsı 
lâzım gelen bir deyndir. Müdde‘î-i mezbûra meblağ-ı merkūmu küllen veya 
ba‘zan medyûn-ı mezbûrdan hayâtında veya vefâtından sonra muhallefâtından al-
madığına, zimmetini bi vechin mine’l-vücûh ibrâ ve iskāt etmediğine dâir yemîn 
verildikden sonra şehâdetleri ba‘de ri‘âyeti şerâiti’l-kabûl inde’ş-şer‘ makbûl ve 
mu‘teber olmağın mûcebince hükm edildi.
Cerâ zâlike ve hurrire fî târihi’l-mezbûr sene ( ).
Şuhûd: Bayram Sofu b. Mustafa, Mahmud b. Ahmed, Şaban b. Fazlullah, Rıdvan 
b. Sinan, el-Hâc Süleyman







202 [29b-1] Mihri Hatun’un evini Yakub Kethüdâ Evkāfı’na 
istiğlâl yoluyla sattığı
Bundan akdem hâric-i Galata’da Kalafatçıbaşı mahallesinde vefât eden Dellâl 
Memi b. Mustafa nâm müteveffânın veresesinden zevcesi Mihri Hâtun bt. Abdul-
lah meclis-i şer‘-i şerîfde merhûm Yakub Kethüdâ evkāfı’na bi’l-fi‘l mütevellî olan 
Mustafa Bey b. Abdullah nâm kimesne mahzarında bi’t-tav‘ ve’r-rızâ ikrâr ve i‘tirâf 
edip zevcim müteveffâ-yı mezbûr hâl-i hayâtında mütevellî-i merkūm yedinden 
vakf-ı mezkûrun nukūdundan dokuz bin akçe istikrâz edip zimmetinde altı bin 
akçe deynini def ‘aten edâ edip bâkī vakfa üç bin akçe deyni kalmışdır meblağ-ı 
merkūm üç bin akçeyi ben kendi malımdan edâ etmeğe müte‘ahhide oldum hâlen 
mahalle-i mezbûrede vâki‘ bir cânibi Hamza vakfıyla ve bir cânibi Kurd Hüse-
yin Bey vakfıyla ve bir cânibi Emine bt. Hamza mülküyle ve bir cânibi tarîk-i âm 
ile mahdûd iki beyt-i ulvîyi müştemil menzilimi merkūm üç bin akçeye vakf-ı 
mezbûra istiğlâl için bey‘ edip ba‘dehû târih-i kitâbdan sene tamâmına varınca 
iki yüz akçeye istîcâr eyledim dedikde mukırr-ı merkūmu ikrâr-ı meşrûhunda 
mütevellî-i mezbûr vicâhen ve şifâhen tasdîk ve tahkīk eyledikde mâ hüve’l-vâki‘ 
gıbbe’t-taleb tahrîr olundu.
Cerâ zâlike ve hurrire fi’l-yevmi’l-ışrîn min Rebî‘ilevvel sene sitte ve elf.
Şuhûdü’l-hâl: El-Hâc Piyâle b. Abdullah, Hasan b. Mustafa, Abdullah b. Bayram, 
Arsız? Hasan b. Abdullah, Kurd el-Hâc Mehmed b. Abdullah ve gayruhüm

203 [29b-2, Arapça] Rahime bt. Mehmed Reis adlı çocuğa vasî atandığı
Hâkim-i muvakki‘-i a‘lâ hâze’l-kitâb, hâric-i mahmiye-i Galata müzâfâtından 
Kasımpaşa kasabası mahallâtından Câmi‘-i Kebîr mahallesinde sâkine olan 
hâmiletü hâze’l-kitâb Mihri Hâtun bt. Abdullah’ı, babası bundan akdem mahalle-i 
mezkûrede fevt olan Rahime bt. Mehmed Reis nâm sagīreye müteveffâ-yı mezbûr 
babasının muhallefâtından kendisine irs-i şer‘le intikāl eden emvâlin zabtı ve hıfz-ı 
ahvâli için evân-ı rüşdüne kadar ihtiyâcına binâen vasî nasb etti. Mezbûre Mihri 
Hâtun da vesâyet-i merkūmeyi kabûl edip hizmet-i lâzımesini edâyı ta‘ahhüd etti.
Cerâ zâlike ve hurrire zâlike fî evâhiri Rebî‘ilevvel sene sitte ve elf.
Şuhûd: Mustafa Reis b. Kılıç, Behram Ağa b. Abdullah, Ali Reis b. Abdullah, el-
Hâc Hasan b. Şaban, Hasan Çelebi Takyeci ve gayruhüm mine’l-hâzırîn

204 [29b-3] Mîrî esirlerden Frenk asıllı İstefani’nin âzat edildiği
Tersâne-i âmire reislerinden olup mîrî üserâ ahvâline memûr olan fahrü’l-akrân 
Kurd Reis b. Abdülmennân nâm kimesne mîrî üserâdan orta boylu açık kaşlı elâ 
gözlü Efrenciyyü’l-asl İstefani v. Habuni nâm esîr ile meclis-i şer‘-i kavîme hâzır 
olup takrîr-i kelâm edip mezbûr İstefani mîrî üserâdan olup hizmet-i pâdişâhîyi 
istikāmetle edâ eyleyip kadîmü’l-eyyâmdan bu âna gelince tersâne-i âmire’de 
istikāmeten hizmet eylediği mukābelede vezîr-i a‘zâm İbrahim Paşa hazretleri sene 
erba‘ ve elf Şa‘bân-ı mu‘azzamı’nın ibtidâsından beş yıla dek tersâne-i âmire’de 
hizmet eyleyip ba‘dehû âzâd olsun deyû mühürlü tezkire vermiş idi nazar olunup 
hizmet-i mezbûreyi edâ eyledikden sonra tezkire mûcebince âzâd olunmasına 
kıbel-i şer‘den dahi temessük verilmesin taleb ederim deyû takrîr-i meşrûhuna 
muvâfık olan tezkire-i mezbûreyi ibrâz eylemeğin mûcebince li ecli’t-temessük 
işbu kitâb tahrîr olunup yedine vaz‘ olundu ki ba‘de’l-edâi hizmeti’l-mezbûr esîr-i 
mezbûra kimesne mâni‘ olmaya.
Tahrîren fî evâsıtı Rebî‘ilevvel sene sitte ve elf.
Şuhûd: Süleyman [b.] Mehmed ve Mustafa b. Rüstem, el-Hâc Hasan b. Şaban, Ha-
san [b.] Abdullah, Mehmed [b.] Yusuf ve gayruhüm

205 [30a-1, Arapça] el-Hâc Musa’nın Kıbrıs asıllı kölesini vasiyet yoluyla 
âzat ettiği
Hâric-i mahmiye-i Galata mahallâtından Müeyyedzâde mahallesinde sâkin olan 
el-Hâc Musa b. İshak meclis-i şer‘-i şerîfe hâzır olup, hâl-i hayâtında ve kemâl-i 
akl ve sıhhatinde, orta boylu, açık kaşlı, kara gözlü, sağ yanağında et beni bulunan 
Kıbrısiyyü’l-asl hâmil-i hâze’l-kitâb Hasan b. Abdullah nâm abd-i memlûkünü mev-
timden kırk gün mukaddem hürsün diyerek mukayyed tedbîr ile tedbîr eylediğini 
ikrâr etti. Efendisine ecel erişip rabbine kavuştuğunda mezheb-i muhtâr kavlince 
sâir ahrâr-ı asliyyîn-i mükellefîn gibi efendisinin cemî‘ malından âzâd olacakdır.
Cerâ zâlike ve hurrire fi’l-yevmi’l-hâmis min şehri Rebî‘ilâhir sene sitte ve elf.
Şuhûd: Musli Reis, Hasan Çelebi el-İmâm, Ali b. Abdullah ed-Dellâl, İskender b. 
Abdullah, Sinan b. Abdullah, Mehmed b. Hasan, Yusuf b. Abdullah, Pîrî b. Muh-
sin, Mehmed b. Turunc, Ramazan b. Abdullah, Ahmed b. Mehmed, Mahmud b. 
Abdullah ve gayruhüm

206 [30a-2] Mehmed b. Mehmed’in muhallefâtı
Hâric-i mahmiye-i Galata müzâfâtından Kasımpaşa kasabası mahallâtından 
Câmi‘-i Kebîr mahallesinde fevt olup geride verâsetinin kendilerine münhasır ol-
duğu Âişe ve Fâtıma nâm kızlarını, Âişe nâm zevcesini, Âişe ve Fâtıma nâm kız ka-
rındaşlarını bırakan Reis-i sultânî merhûm Mehmed b. Mehmed’in muhallefâtıdır.
Vaka‘a’t-tahrîr fî evâili Rebî‘ilâhir sene sitte ve elf.
Kıymeti
Tülbent 91
Ferâce-i sürh 1.300
Köhne beyaz ferâce 365

…? 150
Tüfenk ma‘a raht 2.100
Ayna 30
Köhne şarta? 13
Tülbent 144
Lâciverd dolama 591
Mor diz çakşır 73
Beyaz velense 120
Tîr ü keman 3 205
Pusula 2 125
İplik-i kenevir 20
Kantar 70
Tesbih 24
Bornos 260
Yeşil ferâce kürklü 700
İhrâm-ı beyaz 150
Bez torba 10
Ustura 3 20
Kutu 23
Kurşun 17
İskemle 12
Tülbent 201
Mısır alacası kaftan 715
Kilim-i sürh 85
İplik penbe 75
Kubur ma‘a tîr 23
Na‘lın 16
Kebab demir 2 25
Tülbent 280
Kibridî kemha kaftan? 800
Mor diz çakşırı 100
Velense kızıl 1 48
Kılıç 220
Peştamal 59
Demir küskü 1 55
Balta 60
Zer-deste 2 10
Maşraba 92
Ağaç top 71

Çini çanaklar? 3 25
Börk 6 13
Demir kazma 3 35
Köhne kebe 2 84
Kereste bahâsı 220
Bogasi zıbın 70
Siyah kebe 180
Sancak 8 401

Çuval 4 49
Firenk sandık 85
Pâre-i çelik 25
İydemir 19
Urgan 2 10
Tas ma‘a tepsi 2 50
Destere 20
Sacayak 6
Satır 5
Kürde balic? 5
Kısac 5
Kürek ma‘a satır 32
Mum makas[ı] 5
Hırdavât-ı demir 50
Köhne sandık 2 40
Akçe tahtası 10
Yelken bezi 200
Yastığaç 8
Demir düzeni 22
Hırdavât-ı demir 60
Pâre-i demir 18

Çini tas ma‘a tabak 3 10
Harbe 11

Çuval 2 11
Don gömlek 2 106
Köhne-i kebe 18
Ağaç kalkan 5
Torba 2 5
Bıçak 30
Vezne-i afyon 5
Don gömlek 2 100
Bahâ-i bulgur 10?
Pirinç 90
Odun 360
Sabun 25
Mercimek 25
Revgan-ı sâde 30
Nakdiye-i …? akçe 7.000
Hisse-i şâyi‘a ki der menzil 7.808
Yekûn 22.097
Minhe’l-ihrâcât
Techîz ve tekfîn meblağ 3.000
Mehr-i müsbet meblağ 9.000
Dellâliyye ma‘a kirâ-i dükkân 
meblağ 

299
Resm-i kısmet meblağ 300
Kassâmiyye kâtibiyye meblağ 300
İhzâriyye 120
Resm-i hücec 80
Berâ-yı nafaka meblağ 144?
Harc-ı ma‘kūl meblağ 58
Yekûn 14.597
El-Bâkī beyne’l-verese 7.500
Hisse-i ibneteyn

500? 
Mezbûre-
lerin hisse-i 
mezbûresi Ka-
sım pa şa’da ki 
evdedir.
Hisse-i üm südüs 
1250 
Mezbûrenin 
hissesi dahi 
evdedir
Hisse-i zevce sümün 937
Hisse-i uhteyn 
313 
Mezbûrelerin 
hissesi 
evdedir

207 [30b-1, Arapça] Âişe bt. Yusuf adlı çocuğa vasî atandığı
Hâkim-i muvakki‘-i a‘lâ hâze’l-kitâb, mahmiye-i Galata mahallâtından Sinan Reis 
mahallesinde sâkine olan Yasemin bt. Abdullah’ı, mahalle-i mezbûrede bundan 
akdem vefât eden merhûme Fâtıma bt. Ali Reis’in Âişe bt. Yusuf nâm sagīre kızına, 
müteveffât-ı merkūmenin muhallefâtından irs-i şer‘le intikāl eden emvâlin zabtı 
ve hıfz-ı ahvâli için evân-ı rüşd ve zamân-ı bülûğuna kadar ihtiyâcına binâen vasî 
nasb etti. O da vesâyet-i mezkûreyi kabûl edip hizmet-i lâzımesini edâyı ta‘ahhüd 
eyledi.
Cerâ zâlike ve hurrire fî evâsıtı Rebî‘ilâhir sene sitte ve elf.
Şuhûd: Ahmed b. el-Hâc Mustafa, Mustafa b. İbrahim, el-Hâc Süleyman b. Meh-
med, Mustafa el-Muhzır, Hüsrev b. Abdullah







208 [30b-2] Mushaf-ı şerîf davasında sulh olunduğu
Mahmiye-i Galata müzâfâtından kasaba-i Kasımpaşa’da Câmi‘-i şerîf mahallesin-
den olup bundan akdem vefât eden Mehmed Reis’in veresesinden vâlidesi Kamer 
Hâtun kız karındaşı Âişe Hâtun meclis-i şer‘-i şerîfde müteveffâ-yı mezbûrun di-
ğer kız karındaşı hâmiletü hâze’l-kitâb Fâtıma Hâtun bt. Mehmed mahzarında 
ikrâr ve takrîr-i merâm kılıp mûrisimiz müteveffâ-yı mezbûrun muhallefâtından 
bin akçe kıymetli kıt‘ası büyük bir Mushaf-ı şerîf kabz eyleyip sâir muhallefâtı ile 
bey‘ olunmağı taleb eylediğimizde babam mezbûr Mehmed Reis hâl-i hayâtında 
beni hocaya verdikde Mushaf-ı mezbûru iştirâ eyleyip bana temlîk eyleyip ben 
dahi kabz eyleyip Kur’ân-ı azîm üzerinden [bundan] akdem mülk-i sarîhim ol-
mağın vermezim deyû cevâb vermiş idi hakīkatü’l-hâl minvâl-i meşrûh üzre idi-
ği bize dahi ilm gelmeğin Mushaf-ı şerîf-i mezbûra müte‘allik cemî‘-i de‘âvî ve 
mütâlebâtdan fâriğler olup Mushaf-ı mezbûrdan iskāt-ı hak eyledik min ba‘d 
husûs-ı mezbûra müte‘allik taleb ve da‘vâ edersek istimâ‘ olunmaya dedikde 
mezbûrları ikrâr-ı meşrûhlarında mezbûre Fâtıma vicâhen ve şifâhen tasdîk ettik-
den sonra mâ hüve’l-vâki‘ bi’t-taleb kayd olundu.
Tahrîren fî evâhiri Rebî‘ilâhir sene sitte ve elf.
Şuhûd: Behram Ağa b. Abdullah, Haydar b. Abdullah, Musli Reis, Mustafa el-
Muhzır, Hasan b. Rıdv[an]

209 [30b-3, Arapça] Muhsine Hatun’un vekâlet verdiği
Dârü’s-saltanati’s-seniyye mahmiye-i Kostantıniyye mahallâtından ( ) mahallesin-
de sâkine olan Muhsine Hâtun bt. ( ), meclis-i şer‘-i şerîfe hâzıra olup, mahrûse-i 
mezbûrede vâki‘ mahalle-i Uzunçarşı’da kâin olan menzildeki hissesi ile alâkalı 
bey‘, kabz-ı semen ve gayrısından cemî‘ umûra hâmil-i hâze’l-kitâb el-Hâc Süley-
man b. Mehmed’i vekîl ettiğini ikrâr eyledi. O da vekâlet-i mezbûreyi kabûl edip 
hizmet-i lâzımesini edâyı müte‘ahhid oldu.
Cerâ zâlike ve hurrire fî evâsıtı Rebî‘ilâhir sene sitte ve elf mine’l-hicreti’n-nebî 
aleyhi’s-selâm ilâ yevmi’l-haşri ve’l-kıyâme.
Şuhûd: Mustafa Muhzır-ı askerî, Hüsrev b. Abdullah, Hasan b. Rıdvan, Mehmed 
b. Yusuf, Mahmud b. Mehmed

210 [30b-4, Arapça] Beytülmâle intikal eden bahçenin müzâyede ile Fâtıma 
Hatun’a satıldığı
On üçüncü yayabaşı bölüğünden olup dâhil-i mahmiye-i Galata mahallâtından 
Yolcuoğlu mahallesinde bundan akdem fevt olan merhûm Ahmed b. Ali nâm 
râcilin muhallefâtına vâzı‘-ı yed bulunan râcilîne müte‘allik beytülmâlin emîni 
umdetü’l-emâcid ve’l-ekârim ve’l-ekâbir ve’l-e‘âzım Mehmed Subaşı b. Cafer kı-
belinden âti’z-zikr bey‘i ikrâra ve kabz-ı semene vekâleti bimâ hüve nehcü’s-sübût 
şer‘an sâbit olan Hüseyin Bey b. Abdullah nâm râcil meclis-i şer‘-i şerîfe hâzır olup, 
müvekkil-i mezbûrun, müteveffâ-yı merkūmun muhallefâtında bulunan, kasaba-i 
mezbûre mahallâtından Küçük Piyâle Paşa mahallesinde kâin, iki beyt-i ulvîyi, bir 
beyt-i süflîyi, gölgeliği, helâyı, su kuyusunu, eşcâr-ı müsmire ve gayr-ı müsmireyi 
hâvî, üç tarafdan vâdi ve tarîk-i âm ile, diğer tarafdan müşteriye-i mezbûre mülkü 
ile mahdûd olan cemî‘ bahçesini cümle tevâbi‘ ve levâhıkı ve âmme-i menâfi‘ ve 
merâfıkı ile râyicü’l-vakt yirmi dört bin iki yüz akçe semen-i mu‘ayyen-i makbûz 
ile hâric-i mahmiye-i mezbûre müzâfâtından Kasımpaşa mahallâtından Yelde-
ğirmeni mahallesinde sâkine olan fahrü’l-muhadderât Fâtıma Hâtun bt. Sinan 
kıbelinden şirâ ve def ‘-i semene vekâleti Memi Bey b. Abdullah el-Kapudân ve 
İbrahim Çelebi b. Ferhad er-Reisü’s-sultânî nâm kimesnelerin şehâdetleri ile sâbit 
olan vekîl hâmil-i kitâb Ahmed Hoca b. Abdullah’a îcâb ve kabûlü hâvî bey‘-i 
bâtt-ı sahîh ile bey‘ ettiğini ikrâr eyledi. Vâki‘ ikrâr müşterî-i mezbûr tarafından 
bi’l-muvâcehe tasdîk edildi. İşbu mübâya‘a mebî‘-i mezbûrun mecâlis-i tâlibîn ve 
mehâfil-i râgıbîne bey‘ maksadıyla iki ay müddetince mirâren ve kirâren arz olun-
masından ve başka tâlib-i olmayıp semen-i mezkûrla müşterî-i mezbûr üzerinde 
tekarrür eylemesinden sonra vâki‘ oldu.
Cerâ zâlike ve hurrire fî evâsıtı Rebî‘ilâhir sene sitte ve elf.
Şuhûd: Hamza Çelebi b. Haydar er-Reisü’s-sultânî, Ömer Çelebi b. Hürrem er-
Reisü’s-sultânî, Mehmed Çelebi b. Yusuf el-Müezzin, Üstâd Murad b. Abdullah, 
Musa b. Mustafa, Hasan b. Abdullah el-Münâdî, el-Hâc Hüseyin b. Abdullah 
el-Müezzin, Abdülkādir b. Hacı Hoca el-Müezzin, Mustafa Çelebi b. Elvan er-
Reisü’s-sultânî ve gayruhüm

211 [31a-1] Miras payının alındığı
Bundan akdem hâric-i Galata’da Tophâne mahallâtından Tomtom Memi mahalle-
sinde vefât eden Ali Beşe b. Abdullah nâm bevvâb-ı sultânînin veresesinden am-
misi oğulları el-Hâc Cafer b. Abdullah er-Râcil ve Haydar b. Abdullah nâm kimes-
neler müteveffâ-yı merkūmun sagīre kızı Râziye’nin vasiyy-i muhtârı olan Bayram 
Sofu b. Mustafa nâm kimesne mahzarında ikrâr-ı sahîh-i şer‘î edip müteveffâ-
yı merkūmun Ali Beşe’nin vefâtından mukaddem vefât eden karındaşı Ahmed 
Beşe’nin muhallefâtına vâzı‘ü’l-yed ve sagīre kızı Sâliha’ya vasî olan Mehmed b. Ab-
dullah el-Bevvâbü’s-sultânî nâm kimesneden mezbûr Ali Beşe’nin hâl-i hayâtında 
hisse-i şer‘iyyesini taleb ve kabza mahalle-i mezbûre [i]mâmı Mahmud Çelebi’yi 
vekîl edip ol dahi vekâleten muhallefât-ı mezbûreden mezbûr Ali Beşe’nin hisse-i 







şer‘iyyesini vasiyy-i mezbûr Mehmed yedinden bi’t-tamâm ve’l-kemâl ahz ü kabz 
edip kat‘-ı alâka ve fasl-ı husûmet oldukdan sonra nice zamândan sonra merkūm 
Ali Beşe dahi mezbûr Bayram Sofu’yu vasiyy-i muhtâr edip vefât eyledikde 
mezbûr Bayram muhallefâtına vâzı‘ü’l-yed olmağla biz dahi mezkûr Bayram’ın 
yedinden hisse-i şer‘iyyemizi bi’t-tamâm ve’l-kemâl ahz ü kabz eyledik mezbûr 
Ahmed Beşe’nin muhallefâtından ve merkūm Ali Beşe’nin muhallefâtından bir 
akçe ve bir habbe hakkımız kalmadı min ba‘d mezbûr Ahmed Beşe ve Ali Beşe’nin 
muhallefâtına müte‘allik taleb ve da‘vâ edersek istimâ‘ olunmaya dediklerinde 
mukırrân-ı merkūmânı kelimât-ı meşrûhalarında vasiyy-i mesfûr Bayram Sofu 
vicâhen ve şifâhen tasdîk ve tahkīk eyledikde mâ vaka‘a vukū‘u üzre bi’t-taleb 
tahrîr olundu.
Hurrire fi’t-târihi’l-mezbûr.
Şuhûd: Mevlânâ Yusuf Efendi b. Abdullah, Rıdvan [b.] Abdullah, Receb b. Seyfi, 
Ali er-Reisü’s-sultânî, Hüsrev [b.] Abdullah ve gayruhüm

212 [31b-1] Nafaka bedelinin alındığı
Bundan akdem mahmiye-i Galata hâricinde Tophâne mahallâtından Ebülfazl 
mahallesinde vefât eden Râziye bt. Ferhad’ın sulbiye kızı ve vârisesi Belkıs nâm 
sagīrenin ceddesi ve kıbel-i şer‘den mansûbe vasiyyesi olan Kamer Hâtun bt. Ab-
dullah meclis-i şer‘-i şerîfde müteveffâ-yı mezbûrenin vefâtından altı sene sonra 
vefât eden sagīre-i mezbûrenin babası merhûm Mehmed Reis b. Mehmed’in vere-
sesinden vâlidesi ve diğer sulbiye kızı ve vârisesi Rahime nâm sagīrenin vasiyyesi 
olmağla muhallefâtına vâzı‘ü’l-yed olan diğer Kamer Hâtun muvâcehesinde ikrâr 
ve takrîr edip mezbûre Belkıs’ın vâlidesi mezkûre Râziye’nin muhallefâtı beyne’l-
verese kısmet olundukda mezbûre Belkıs’ın hisse-i şer‘iyyesine iki bin akçe düşüp 
ve hâkimü’ş-şer‘ mezbûre Belkıs’ın nafaka ve kisvesiyçün yevmî iki akçe ta‘yîn ve 
takdîr edip zikr olunan altı senede üç bin dört yüz kırk akçe olup hisse-i mezbûre 
harc olundukdan mâ‘adâ bin dört yüz kırk akçe izn-i şer‘le istidâne etmişdim el-
hâletü hâzihî mezbûr Mehmed Reis’in muhallefâtından meblağ-ı merkūm bin 
dört yüz kırk akçeyi mezkûre vâzı‘ü’l-yed Kamer Hâtun’un yedinden bi’t-tamâm 
ve’l-kemâl ahz ve kabz eyledim mezbûr nafaka-i merkūmeye müte‘allik da‘vâ ve 
nizâ‘ım kalmadı dedikde mukırra-i merkūmeyi ikrâr-ı meşrûhunda mukarrun 
lehâ-yı mesfûre vicâhen ve şifâhen tasdîk ve tahkīk eyledikde mâ vaka‘a bi’t-taleb 
tahrîr olundu.
Cerâ zâlike ve hurrire fi’t-târihi’l-mezbûr.
Şuhûd: Behram Ağa [b.] Abdullah, Hasan [b.] Abdullah, Süleyman [b.] Mehmed, 
Mustafa Reis [b.] İbrahim, el-Hâc Hasan [b.] Şaban







213 [31b-2] Fâtıma bt. Ali’nin muhallefâtı
Mahmiye-i Galata mahallâtından Sinan Reis mahallesinde vefât eden ve geride 
verâsetinin kendilerine münhasır olduğu Âişe nâm kızını, Yasemin nâm anası-
nı, Receb nâm zevcini ve Ali nâm babasını bırakan merhûme Fâtıma bt. Ali’nin 
muhallefâtıdır.
Vaka‘a’t-tahrîr fî evâsıtı Rebî‘ilevvel sene sitte ve elf.
Kıymeti
Minder 121

Çatma yorgan 411
Kaliçe 455
Ayna 70
Yorgan başı 475
Dârâyî zıbın 146
Köhne atlas kaftan 590
Münakkaş bohça 200
Siyah ferâce 780
Yastık-ı kumaş 500
Gılâf-ı minder 134
Yorgan 180
Seccâde 211
Kutu 42
Yastık 70?
Kaftan-ı sürh 1.500
Peştamal 135
Hamam gömleği 120

…? 70
Sandık 400
Minder 98

Çarşaf 77
Def‘a çarşaf 180?

Çarşaf 51
Na‘lın 18
Dârâyî zıbın 166
Nakışlı makrama 78
Def‘a makrama 81
Makrama 61
Makrama 57
Bohça 50?
Bohça 115
Pâre-i bez 350
Gömlek 100
Yastık yüzü 360
Yastık 84
Yorgan 305
Döşek 160
Döşek 60?
Kilim 160
Yüz-i yastık 40
Zünnâr kuşak 510
Döşek 150
Döşek 60
Maşraba 45
Kürdî 100
Zünnâr kuşak 10?
Kemha câme 615
Kutu 10
Yastık 380
İç edik 20
Keçe-i Selânik 450
Yorgan 610
Yastık 30
Yastık 30
Yastık 21
Yastık 25
Sini 120
Sahan 7 260
Sahan 5 750
Hamam leğeni 150
Leğen ibrik 50
Sahan 95
Tepsi 20
Tencere 51
Tencere 84
Kumaş arakiyye 70
Nezkeb 51
Yüz-i yastık 30
Uçkur yaşmak 75
Makrama 52
Mehr-i müsbet 2.000
Yekûn 16.156
Minhe’l-ihrâcât
Techîz ve tekfîn meblağ 3.000
Dellâliyye meblağ 260
Hammâliyye meblağ 40
Resm-i kısmet meblağ 215
Kassâmiyye kâtibiyye meblağ 175
İhzâriyye meblağ 45?
Defteriyye 50
Yekûn 3.780
El-Bâkī beyne’l-verese 12.350
Hisse-i bint 5.700
Hisse-i zevc 2.850
Hisse-i eb 1.900
Hisse-i üm 1.900

214 [32a-1] Kamer Hatun’un evdeki hissesinin tespiti
Bundan akdem kasaba-i Kasımpaşa’da Câmi‘-i Kebîr mahallesinde vefât edip 
verâseti kızları Âişe ve Fâtıma ve oğlu Mehmed’e ve zevcesi Kamer Hâtun’a mün-
hasıra olan Mehmed Bey b. Ömer nâm topçunun muhallefâtından mahalle-i 
mezbûrede vâki‘ ma‘lûmü’l-hudûd olup on dokuz bin üç yüz akçeye takvîm olunan 
menzilinden oğlu mezbûr Mehmed Çelebi’nin hissesine yedi bin sekiz yüz akçe 
düşüp mezbûre Kamer’e beş bin akçe düşüp mâ‘adâsı zikr olunan kızların olup 
iştirâk üzre tasarruf olunurken mezbûr Mehmed Çelebi dahi vefât edicek verâseti 
sagīre kızları Belkıs ve Rahime kız karındaşları mezbûretân Âişe ve Fâtıma’ya 
ve anası mezbûre Kamer’e ve zevcesi Âişe’ye münhasıra olmağla müteveffâ-yı 
mezbûrun menzil-i merkūmda olan yedi bin sekiz yüz akçe hisseden mezbûre 
Kamer’e bin iki yüz elli akçe düşüp beş bin akçe dahi kızlara düşüp sekiz yüz akçe 
dahi zevcesi mezbûre Âişe’ye düşüp mâ‘adâsı mezbûretân Âişe ve Fâtıma’nın hak-
kı olup ba‘de küllî hesâb mezbûre Kamer Hâtun’un menzil-i merkūmda altı bin iki 
yüz elli akçe hissesi mütehakkik olduğunu sâir verese tasdîk edicek mâ hüve’l-vâki‘ 
bi’t-taleb sebt olundu.
Fi’t-târihi’l-mezbûr.
Şuhûd: Behram Ağa, Mustafa Reis, Bayram Sofu [b.] Mustafa, el-Hâc Hasan [b.] 
Şaban, Hasan Çelebi Takyeci ve gayruhüm







215 [32a-2, Arapça] el-Hâc Musa b. İshak’ın altı kölesini âzat ettiği
Hâric-i mahmiye-i Galata mahallâtından Müeyyedzâde mahallesinde sâkin olan 
el-Hâc Musa b. İshak meclis-i şer‘-i şerîfe hâzır olup, orta boylu, emred, açık kaş-
lı, Efrenciyyü’l-asl, sol elinde eser-i cerh bulunan Yusuf b. Abdullah nâm abd-i 
memlûkünü ve emred, açık kaşlı, elâ gözlü, Gürciyyü’l-asl Bayram b. Abdullah 
nâm abd-i memlûkünü ve emred, beyaz tenli, sağ yanağında eser-i cerh bulunan 
Rusiyyü’l-asl Hasan b. Abdullah nâm abd-i memlûkünü ve orta boylu, kara göz-
lü, açık kaşlı, yüzünde eser-i cerh bulunan Mülâyim bt. Abdullah nâm câriye-i 
memlûkesini ve kara gözlü, açık kaşlı, Gürciyyetü’l-asl Kâmile bt. Abdullah nâm 
câriye-i memlûkesini ve orta boylu, elâ gözlü, gök gözlü, Rusiyyetü’l-asl Kadem bt. 
Abdullah nâm câriye-i memlûkesini hâl-i hayâtı ve kemâl-i akl ve sıhhatinde mev-
timden kırk gün mukaddem hür olsun diyerek mukayyed tedbîr ile tedbîr ettiği-
ni ikrâr eyledi. Mezkûr efendilerine ecel erişip rabbine kavuştuğunda mezheb-i 
muhtâr kavlince sâir ahrâr-ı asliyyîn-i mükellefîn gibi efendilerinin cemî‘ malın-
dan âzâd olacaklardır.
Cerâ zâlike ve hurrire fi’l-yevmi’l-hâmis min Rebî‘ilâhir sene sitte ve elf.
Şuhûd: Musli Reis, Hasan [b.] Hüseyin, Ali b. Abdullah er-Râcil, İskender [b.] 
Abdullah, Sinan [b.] Abdullah, Mehmed [b.] Hasan, Yusuf [b.] Abdullah, Pîrî [b.] 
Hasan, Mehmed [b.] Turunc, Ramazan el-Cündî, Ahmed b. Mehmed, Mahmud 
[b.] Ahmed ve gayruhüm mine’l-hâzırîn

216 [32b-1, Arapça] Cafer Bey’in Frenk asıllı câriyesini âzat ettiği
Hâric-i mahmiye-i Galata mahallâtından Muhyiddinzâde mahallesinde sâkin 
olan reis-i sultânî Cafer Bey b. Abdullah meclis-i şer‘-i şerîfe hâzır olup, kendisi-
ne rıkkını mu‘terife olan orta boylu, açık kaşlı, gök gözlü, Efrenciyyetü’l-asl, ba-
şında eser-i cerh bulunan hâmiletü hâze’l-kitâb Can bt. Abdullah nâm câriye-i 
memlûkesini hasbeten lillâhi te‘âlâ ve taleben li merzâtihî âzâd ve tahrîr eylediğini 
ikrâr etti. Câriye-i mezbûre bu sûretle sâir harâir-i asliyyât-ı mükellefât gibi hürre 
oldu. Vâki‘ ikrâr, câriye-i merkūme tarafından vicâhen ve şifâhen tasdîk edildi.
Cerâ zâlike ve hurrire fî evâsıtı Rebî‘ilâhir sene sitte ve elf.
Şuhûd: Hızır b. Abdullah er-Râcil, Mustafa b. Abdullah el-Hayyât, İsmail b. Ab-
dullah, Mustafa [b.] Abdullah, Ali Beşe er-Râcil ve gayruhüm

217 [32b-2] Ali b. Abdullah’ın muhallefâtı
Hâric-i mahmiye-i Galata’da vâki‘ Tophâne mahallâtından Tomtom Memi mahal-
lesinde vefât eden ve geride verâsetinin kendilerine münhasır olduğu Râziye nâm 
kızını, Rahime ve Şirin nâm zevcelerini ve Haydar nâm ammizâdesini bırakan 
merhûm Ali b. Abdullah’ın muhallefâtıdır.
Kıymeti
Kaliçe 1 152
Dolama-i sürh 600

Çakşır 222
Tepsi-i börek 48
Tekne 58

Çuval 11
Harar 15
Ferâce-i sürh 240
Mâî kapama 1 150
Don gömlek 2 70
Kürk 221
Üsküf 1.130
Kılıç 150
Şalvar-ı sürh 330
Kemha-i sürh 760
Lâciverd yelek 156
Köhne yorgan 44
Kilim 15
Minder 35
Matara ma‘a çizme 2 60
Tencere-i kebîr 370
Perdehâ-i kapu 30
Sahan 1 ma‘a tas 2 80
Leğen ma‘a tencere 2 80
İskemle 11
Alaca-i Mısır câme 137
Mâî kaftan 150
Sandık 90
Sini 160
Kürdiye-i sürh 436
Yağmurluk 470
Sofra ma‘a câmedân 2 86
Arakiyye 5
Yorgan 100
Yeşil kuşak 142
Ferâce-i sürh 470
Ferâce-i sürh 1.200
Bakraç 106
Sahan 2 40
Tencere 60
Yastık 10
Yeşil ferâce 415
Abâyî 30
Kürk-i köhne 10
Makrama 25
Oyan 42
Köhne kebe 90
Sandık 26
Tülbent 101
Tülbent 54
Ferâce-i sürh 775
Yastık 31
Ağaç sini 15
Maşraba 63
Lâciverd yelek 2 16
Kavuk 3
Eğin kürk 150
Sikke-i hasene 20 1.600
Tahmîn bahâ-i hâne 15.000
Yekûn 27.308
Minhe’l-ihrâcât
Techîz ve tekfîn meblağ 2.960
Mehr-i zevceteyn meblağ 2.000
Ta‘âmiyye meblağ 300
Resm-i kısmet 450
Kassâmiyye ma‘a kâtibiyye 356
İhzâriyye meblağ 55
Resm-i hücec meblağ 142
Defteriyye meblağ 40
Ücret-i kadem-i kassâm-ı sâbık meblağ 60
Hammâliyye meblağ 58
Dellâliyye meblağ 216
Yekûn 6337
El-Bâkī beyne’l-verese 20.971
Hisse-i bint Râziye 10.951
Hisse-i zevceteyn sümün 2.683
Hisse-i ibnetey Cafer ve Haydar 7.337

218 [32b-3] Mirasın taksimi
Bundan akdem kasaba-i Kasımpaşa’da Câmi‘-i Kebîr mahallesinde vefât edip 
verâseti kızları Âişe ve Fâtıma ve oğlu Mehmed’e ve zevcesi Kamer Hâtun’a mün-
hasıra olan Mehmed Bey b. Ömer nâm topçunun muhallefâtından mahalle-i 
mezbûrede vâki‘ ma‘lûmü’l-hudûd olup on dokuz bin üç yüz akçeye takvîm olu-
nan menzilinde oğlu mezbûr Mehmed Çelebi’nin hissesine yedi bin sekiz yüz akçe 
düşüp mezbûre Kamer’e dahi beş bin akçe düşüp mâ‘adâsı zikr olunan kızların 
olup iştirâk üzre tasarruf olunurken mezbûr Mehmed Çelebi dahi vefât edicek 
verâseti sagīre kızları Belkıs ve Rahime ve kız karındaşları mezbûretân Âişe ve 
Fâtıma’ya ve anası mezbûre Kamer’e bin iki yüz elli akçe düşüp beş bin akçe dahi 
kızlara düşüp sekiz yüz akçe dahi zevcesi mezbûre Âişe’ye düşüp on dokuz bin 
üç yüz akçe hesâbı üzre kızların ve ananın ve zevcenin hisselerinden mâ‘adâ olan 
yedi bin üç yüz yirmi akçesi zikr olunan Âişe ve Fâtıma’nın hakkı oldukdan sonra 
mezbûretân Âişe ve Fâtıma ve zevce-i mezbûrenin menzil-i [33a] merkūmda olan 
sekiz yüz akçe hissesini kendi mallarından verip her birine dörder yüz akçeden 
dahi evde hisseleri olup ba‘de küllî hesâb ve kitâb mezbûretânın hâlen menzil-i 
merkūmda sekiz bin üç yüz yirmi akçe hisseleri mütehakkik olup her birine evde 
dört bin yüz altmış akçe hisseleri var idiğin sâir verese tasdîk edicek mâ hüve’l-
vâki‘ bi’t-taleb sebt olundu.
Tahrîren fî evâsıtı Rebî‘ilâhir sene sitte ve elf.
Şuhûd: Behram Ağa b. Abdullah, Mustafa er-Reis, Bayram [b.] Mustafa, el-Hâc 
Hasan [b.] Şaban, Hasan Çelebi Takyeci ve gayruhüm

219 [33a-1, Arapça] Kamer Hatun’un vasiyeti
Murad Reis b. Abdullah ve mahmiye-i Galata’da vâki‘ Alacamescid deyû ma‘rûf 
mescidin imâmı mevlânâ Şaban b. Mehmed nâm kimesneler meclis-i şer‘-i şerîf ve 
mahfil-i dîn-i münîfe hâzırân olup, bundan akdem fevt olan Kamer bt. Abdullah’ın 
zevci ve vârisi olan Mustafa b. Ahmed nâm hasm-ı câhid mahzarında, hâmil-i 
kitâb Mahmud b. Ali’den sâdır olan da‘vâ-yı sahîha-i şer‘iyyede gıbbe’l-istişhâd 
şöyle şehâdet ettiler ki mezbûre Kamer Hâtun hâl-i hayâtında, vefâtından sonra 
cemî‘ muhallefâtından bin beş yüz akçesinin ve libâsından atlas ve Mısır alacası 
kabasınının bey‘ edilip semeninin rûhu için vücûh-i hayrâta, techîz ve tekfînine 
ve sâir mesârif-i mu‘tâdeye sarf edilmesini vasiyyet etti ve müdde‘î-i mezbûru da 
vasiyyetlerinin tenfîzine ve Ümmühâni nâm sagīre kızının umûrunu tesviyesine 
vasiyy-i muhtâr seçdi. O da vesâyet-i merkūmeyi kabûl edip hizmet-i lâzımesini 
edâyı müte‘ahhid oldu. Şehâdetleri ba‘de ri‘âyeti şerâiti’l-kabûl inde’ş-şer‘ makbûl 
ve mu‘teber olmağın mûcebince hükm edildi.
Cerâ zâlike ve hurrire fî evâhiri Rebî‘ilevvel sene sitte ve elf.
Şuhûd: Hüsrev b. Abdullah, Musa b. Mustafa, Hasan b. Rıdvan, Musli Muhzır-ı 
askerî, Mehmed el-Muhzır ve gayruhüm

220 [33a-2] Kamer bt. Abdullah’ın muhallefâtı
Mahmiye-i Galata mahallâtından Ali Çelebi mahallesinde vefât eden ve geride 
verâsetinin kendilerine münhasır olduğu Ümmi nâm kızını ve Mustafa nâm zev-
cini bırakan merhûme Kamer bt. Abdullah’ın muhallefâtıdır.
Kıymeti
Ferâce 40?
Yastık 40
Döşek 154
Köhne minder 51
Hırdavât 47
Köhne yastık 2 60
Basma zıbın 280







(…) ...? 8 (...)
Don ve vale-i sürh 106
Tencere-i sagīre 91
Leğen ibrik 69
Sahan aded 2 57
Tâbe 36
Minder 26
Yastık 38
Minder 23
Hamam gömleği 93
Basma nezkeb beyaz 31
Tencere-i kebîr 171
Bilezik kız için? 1.500
İbkā olunan esbâbı beyân eder vesâyâdır ki hüccet olunmuştur.
Sahan aded 2 130
Firâş 150
Yorgan 130
Nakd-i Osmânî 1.500
Câme-i atlas-ı sürh 1.000
Câme-i alaca-i Mısır 500
Yekûn 6.770
Minhe’l-ihrâcât
Dellâliyye 40
Hammâliyye? meblağ 20
Resm-i kısmet ma‘a havâric meblağ 200
Berâ-yı deyn-i müsbet meblağ 190
Vesâyâ li’t-techîz ve’t-tekfîn ve li …? 2.259
Yekûn 3.069
El-Bâkī beyne’l-verese 3.711
Hisse-i bint 2.880
Hisse-i zevc 920

221 [33b-1] Vakıf lehdarlarının beyanı
Budur ki
Bundan akdem hâric-i Galata’da merhûm Bedreddin Bey mahallesinde olup 
müteveffâ olan Kasımi b. Abdullah nâm dümenci hâl-i hayâtında vakf eyleyip 
mahalle-i mezbûrede vâki‘ dört süflî ve bir ulvî evleri ve fırını ve bi’r-i mâyı 
müştemil olan bir cânibi merhûm-ı mezbûrun bahçesi ve bir cânibi mezar-ı 
müslimîn ve bir tarafı merhûm Bayezid Halîfe mezarı ile mahdûd olup süknâsı 
kendiye ba‘dehû evlâdına ve evlâd-ı evlâdına ba‘dehûm utekāsına ve evlâd-ı 
utekāsına meşrût olan menzilde hâlen mevkūfun-aleyhim ve meşrûtan-ileyhim 
olan utekāsından Fâtıma bt. Bayram ve diğer Fâtıma bt. Hasan ve Sâliha bt. 
Mehmed nâm hâtunlar taraflarından husûs-ı âti’z-zikre vekîlleri olan mezbûre 
Fâtıma’nın babası Hasan b. Abdullah meclis-i şer‘-i şerîfde hâzır olup vech-i 
meşrûh üzre kendilerine vakf olan menzil-i mezbûrun sene hamse ve sittîn ve 
tis‘a mi’e Cumâdelûlâsı ile müverrah vakfiye-i ma‘mûlün-bihâ ibrâz eylediklerin-
den sonra şöyle takrîr-i merâm eylediler ki menzil-i mezbûrun büyût semeresi 
hâlen bize meşrût olmağın cümlemiz müşâ‘ ve müşterek tasarruf edecek olduk 
cümlenin ribhinden şart-ı vâkıf üzre Galata’da Câmi‘-i Kebîr’de imâm olan ki-
mesneye rûh-ı vâkıf-ı mezbûra her sene bir hatm-i şerîf tilâvet etmek üzre yılda 
altmışar akçe verdiğimizden sonra vakf-ı mezbûru üçümüz ittifâkıyla her nice 
istersek mutasarrıf olacak olduk dediklerinde mezbûrların kelâm-ı meşrûhu ta-
lebleriyle kayd olundu.
Cerâ zâlike ve hurrire fî evâhiri Rebî‘ilevvel sene sitte ve elf.
Şuhûd: Seyyid Abdurrahman b. Seyyid Sefer, Seyyid Hızır b. Seyyid Sefer, Rıdvan 
b. Abdullah, Seyyid Ali b. Mehmed, Ali b. İbrahim el-Müezzin, Seyyid Mehmed b. 
Abdurrahman, İbrahim b. Habib, Hacı Yusuf b. Abdullah

222 [33b-2, Arapça] Âişe bt. Mehmed’in Rus asıllı câriyesini âzat ettiği
Mahmud Çelebi b. Kara Kılıç ve el-Hâc Hasan b. Abdullah meclis-i şer‘-i şerîfe 
hâzırân olup mahmiye-i Galata mahallâtından Yolcuoğlu mahallesinde bundan 
akdem fevt olan Âişe bt. Mehmed nâm hâtunun ammisi ve usûbet-i nesebiyye 
cihetiyle vârisi olan ve müteveffât-ı mezbûrenin vasiyyetlerini tenfîze vasiyy-i 
muhtârı bulunan Hamamcızâde deyû ma‘rûf fahrü’l-a‘yân Ahmed Çavuş nâm 
hasm-ı câhid mahzarında, orta boylu, açık kaşlı, gök gözlü, Rusiyyetü’l-asl 
hâmiletü hâze’l-kitâb Mehlika bt. Abdullah’dan sâdır olan da‘vâ-yı sahîha-i 
şer‘iyyede gıbbe’l-istişhâd şöyle şehâdet ettiler ki müteveffât-ı mezkûre hâl-i 
hayâtı ve kemâl-i akl ve sıhhatinde, taht-ı mülkünde bulunan müdde‘iye-i 
merkūmeyi hasbeten lillâhi’l-azîm ve taleben li merzâtihî âzâd ve tahrîr etti. 
Câriye-i mezkûre bu sûretle sâir harâir-i asliyyât-ı mükellefât gibi hürre oldu. 
Şehâdetleri ba‘de ri‘âyeti şerâiti’l-kabûl inde’ş-şer‘ makbûl ve mu‘teber olmağın 
mûcebince hürriyetine hükm edildi.
Cerâ zâlike ve hurrire fî evâhiri Rebî‘ilâhir sene sitte ve elf mine’l-hicreti’n-nebî.
Şuhûd: Hasan b. Abdurrahman, Mehmed Reis b. Abdullah, Mustafa b. Mehmed, 
Sinan Reis b. Abdullah, Abdülkādir b. Kurd, Mehmed [b.] Hüsrev ve gayruhüm







223 [34a-1, Arapça] Kamer Hatun’un Rus asıllı câriyesini âzat ettiği
Dâhil-i mahmiye-i Galata mahallâtından Câmi‘-i Kebîr mahallesinde sâkine olan 
Kamer Hâtun bt. Abdullah kıbelinden âti’z-zikr âzâd ve tahrîr ikrârına vekâleti 
Ahmed Çelebi b. Ramazan ve Ömer b. Hasan’ın şehâdetleri ile sâbit olan Yusuf 
b. Mehmed meclis-i şer‘-i şerîfe hâzır olup, müvekkile-i mezbûresinin, kendisine 
rıkkını mu‘terife olan orta boylu, açık kaşlı, gök gözlü, beyaz tenli, Rusiyyetü’l-asl 
hâmiletü hâze’l-kitâb Yasemin bt. Abdullah nâm câriye-i memlûkesini hasbeten 
lillâhi’l-azîm ve taleben li merzâti rabbi’r-rahîm âzâd ve tahrîr ettiğini bi’l-vekâle 
ikrâr eyledi. Câriye-i mezbûre bu sûretle sâir harâir-i asliyyât-ı mükellefât gibi hür-
re oldu. Vâki‘ ikrâr, câriye-i mezbûre tarafından vicâhen ve şifâhen tasdîk edildi.
Cerâ zâlike ve hurrire fî gurreti Cumâdelûlâ sene sitte ve elf.
Şuhûd: Mehmed Çelebi el-İmâm, Murad Çelebi b. Şaban, Mehmed b. Yusuf, Hüs-
rev b. Abdullah, Musli el-Muhzır

224 [34a-2, Arapça] Vasfi bt. Turgud adlı çocuğa nafaka takdir edildiği
Hâkim, mahmiye-i Galata mahallâtından Sultan Bayezid Han mahallesinde vefât 
eden Turgud nâm kimesnenin Vasfi? nâm sagīre kızının nafakası, kisvesi ve sâir 
havâic-i zarûriyyesi için, himâye ve terbiyesi altında bulunduğu Havva Hâtun 
nâm ninesinin talebiyle, müteveffâ-yı merkūm babasının muhallefâtından irs-i 
şer‘le kendisine intikāl eden emvâlden alınmak üzre, zeyilde mezkûr târihden 
i‘tibâren yevmî râyicü’l-vakt altı akçe farz ve takdîr etti ve vakt-i hâcetde istidâne 
edip vakt-i zaferde rücû‘ etmesine mezbûre Havva Hâtun’a izin verdi.
Cerâ zâlike ve hurrire fî gurreti Cumâdelûlâ sene sitte ve elf.
Şuhûd: Mehmed b. İbrahim, Muslihiddin b. İsmail, el-Hâc Hasan el-Müezzin, 
Mustafa b. Sinan el-Kâtib ve gayruhüm

225 [34a-3, Arapça] Reis-i sultânî Hasan Çelebi’nin evini vakfettiği
Elhamdü lillâhi te‘âlâ vahdeh ve’s-salâtü ve’s-selâmü alâ men lâ nebiyye ba‘deh ve 
alâ âlihî ve sahbihi’llezîne hüm evfâ ahdeh ammâ ba‘d işbu mazmûnunda vakıf 
ikrârından bahseden sahîh ve şer‘î bir hüccetdir. Cafer b. Abdullah el-Kayyım 
ve Mustafa b. Cihan ve Ferruh b. Abdullah el-Müezzin ve Veli b. Ali el-Kayyım 
ve Mustafa b. Cafer ve Yusuf b. Abdullah ve Ahmed b. Veli el-Müezzineyn nâm 
kimesneler meclis-i şer‘-i şerîfe hâzırûn olup âti’z-zikr müteveffânın vârisi ve 
ana baba bir karındaşının kızı olan Fâtıma bt. Abdullah Çelebi nâm sagīrenin 
vasiyy-i şer‘îsi olan el-Hâc Ali b. Abdullah nâm hasm-ı câhid mahzarında şöyle 
şehâdet ettiler ki verâseti sagīre-i mezbûreye münhasıra olan mahmiye-i Galata 
müzâfâtından Sultan Cihangir mahallesinde vefât eden reis-i sultânî Hasan Çelebi 
b. ( ) nâm kimesne, hâl-i hayâtı ve kemâl-i akl ve sıhhatinde iş bu vakıf ikrârının 
kendisinden sudûruna kadar sâhibi ve mâliki olduğu, elinde ve taht-ı tasarrufun-
da bulundurduğu, mahalle-i mezbûrede vâki‘ olup vâkıf-ı mezbûrun binâ ettirdiği 
mescidin kurbunda bulunan, bir sakf altında yirmi odası bulunan, helâyı ve su 
kuyusunu müştemil üç tarafdan tarîk-i âm, bir tarafdan Yahya Çelebi mülkü ile 
mahdûd olan cemî‘ menzilini hasbeten lillâhi te‘âlâ cümle tevâbi‘ ve levâhıkı ve 
âmme-i menâfi‘ ve merâfıkı ile niyet-i hâlisa ve taviyyet-i sâfiye üzre haps, tasad-
duk ve vakf eyledi. Vâkıf-ı mezbûr, menzil-i merkūmu tescîl maksadıyla mütevellî 
nasb ettiği Hüsrev b. Abdullah’a teslîm etti. Mezbûr Hüsrev de tesellüm edip sâir 
evkāfda mütevellîler nasıl tasarruf ettilerse öyle tasarruf eyledi. Vâkıf-ı mezbûr bir 
odayı mescid-i mezbûr imâmına, diğer odayı müezzinine şart etti. Diğer bir odayı 
odabaşı İbrahim b. Abdullah’a şart etti. Geri kalan on yedi odanın icâre-i mu‘tâde-i 
misliyye ile mütevellî yediyle icâreye verilmesini şart etti. İcâreden hâsıl olan 
meblağdan yevmî dört akçeyi mescid-i mezbûr imâmına ta‘yîn etti. Mütevellîye 
yevmî üç akçe ta‘yîn etti. İcâre-i mezkûreden yevmî iki akçenin yağ ve kandile sarf 
edilmesini şart etti. İcâre-i mezkûre ile her sene bal mumu alınmasını şart etti. 
Kandillerin Ramazan gecelerinde mescid-i mezbûrun mihrâbına konulmasını 
şart etti. Yevmî iki akçenin vakt-i hâcetde mescid-i mezbûrun meremmetine sarf 
edilmesini şart etti. Artan mikdârın mütevellî yedinde muhâfaza edilip mescid-i 
mezbûrun mesâlihine sarf edilmesini şart etti. Zamân içinde mesârif-i mezkûreye 
sarf mümkün olmazsa gallenin mahalle-i mezkûre fukarâsına sarf edilmesini şart 
etti. Tevliyyeti vazîfe-i mezkûre ile mezbûr Hüsrev’e, sonra hâkimin âzâdlı köle-
leri ve evlâdı arasından seçeceği ehil kimesneye şart etti. Şehâdetleri ba‘de ri‘âyeti 
şerâiti’l-kabûl inde’ş-şer‘ makbûl ve mu‘teber olmağın hâkim, mesâil-i evkāfda 
eimme-i eslâf beyninde cârî ihtilâfı da bilerek umûmen ve husûsen vakfın sıhhat 
ve lüzûmuna hükm etti. Allah’ın, meleklerinin ve insanların la‘neti vakfiye hilâfına 
tasaddî edenin, tağyîr ve tahvîline teşebbüs edenin üzerine olsun.
Cerâ zâlike ve hurrire fî evâili Rebî‘ilâhir sene sitte ve elf.
Şuhûdü’l-hâl: Ferruh b. Abdullah el-Kāidü’s-sultânî, Süleyman b. Abdullah, Bâli 
b. Abdullah el-Kâtib, Mahmud Bey es-Sarrâc, İbrahim b. Abdullah, Murad b. Ab-
dullah el-Cündî

226 [34a-4, Arapça] Efendisinden çocuk doğuran Rus asıllı câriyenin 
hürriyetini kazandığı (ümmüveled)
Mahrûse-i Kostantıniyye’de vâki‘ Kasab Halil mescidi imâmı mevlânâ Mehmed 
b. Hüseyin ve Kasımpaşa kasabası mahallâtından Sirkeci mahallesinden el-Hâc 
Hüdâverdi b. Hasan ve yine kasaba-i mezbûreden el-Hâc Yusuf b. Mehmed nâm 
kimesneler meclis-i şer‘-i şerîfe hâzırûn olup, hacc-ı şerîf yolunda bundan akdem 
vefât eden el-Hâc Süleyman’ın Fâtıma nâm sagīre kızına kıbel-i şer‘den mansûb 
vasî olan el-Hâc Mustafa b. Mehmed mahzarında, sarışın, gök gözlü, elâ göz-
lü, Rusiyyetü’l-asl hâmiletü’l-kitâb Kâmile bt. Abdullah’dan sâdır olan da‘vâ-yı 
sahîha-i şer‘iyyede gıbbe’l-istişhâd şöyle şehâdet ettiler ki öldüğünde müteveffâ-yı 
mezbûrun taht-ı mülkünde olan müdde‘iye-i mezbûre, mezbûre Fâtıma’yı doğur-
duğu ecilden ümmü’l-veled olup efendisinin vefâtıyla hür oldu. Şehâdetleri ba‘de 
ri‘âyeti şerâiti’l-kabûl inde’ş-şer‘ makbûl ve mu‘teber olmağın mûcebince hürriye-
tine hükm edildi.
Cerâ zâlike ve hurrire fî evâili Cumâdelûlâ sene sitte ve elf.
Şuhûd: Hüsrev b. Abdullah, Mehmed Yusuf, Musli Muhzır-ı askerî ve gayruhüm

227 [34b-1] İsmihan Hatun bt. İlyas’ın muhallefâtı
Hazret-i Ebî Eyyûb-i Ensârî mahallâtından Arakiyyecibaşı mahallesinde vefât 
edip geride verâsetinin kendilerine münhasır olduğu Hatice bt. İlyas nâm kız 
karındaşını ve Mahmud Bey el-Cündî nâm zevcini bırakan merhûme İsmihan 
Hâtun bt. İlyas’ın muhallefâtıdır.
Vaka‘a’t-tahrîr fî evâili Cumâdelûlâ sene sitte ve elf.
Kıymeti
Bahâ-i seccâde 10 115
Bahâ-i minder 1 101
Bahâ-i keçe 120
Bahâ-i bakraç 50
Kaliçe 2 200
Balin 120
Keçe-i seccâde 193
Sahan 5 250
Beledî döşek 1 181
Alaca keçe 205
Hamam tası 31
Kilim 85
Tepsi 6 150
Serâser kuşak 560
Sarı zıbın 2 150
Alaca-i Mısır 3 2.281
Alaca pâre hurda 40
Sarı Bağdâdî 420
Sürmâî atlas 1265
Kürdî atlas pâre 130
Erguvânî atlas câme 400
Sarı atlas câme ma‘a post 1.600
Sincan tor kuşak 340
Sebz atlas Kürdî 210
Mâî kemha câme 720
Dikme münakkaş kuşak 170
Kırmızı atlas câme 1200
Gülgûnî atlas diz çakşır 144
Gülgûnî yen çift 180
Erguvânî atlas zirâ‘ 10 430
Bağdâdî lâciverd zirâ‘ 10 800
Serâser kuşak 117
Zünnâr kuşak sîm 1.060
Siyah ferâce 315
Alaca-i iplik? 76
Pâre-i kürk 15
Telâtin sandık çift 1 800
Sebz atlas zıbın 273
Gülgûnî atlas câme 690
Kuşak 150
Beyaz telli yen çift 1 40
Sebz atlas yen 70
Sarı zıbın 65
Beyaz kemha câme 610
Sebz atlas câme 850
Gülgûnî atlas câme 815
Bilezik çift 1 3.205
Lü’lü’ dâne 1.200
Mercan tesbih 120
Gülgûnî câme 1.040
Sorguc-ı murassa‘ 1.660
Zîgir zerd 2 100
Bilezik çift 1 1.040
Erguvânî zıbın 165
Atlas çakşır 270
Yekdâ bogasi câme 2 206
Kumaş yen 3 261
Beyaz kemha yen 2 134
Hurda atlas pâre 1 73
Alaca pâre 1 35
Ayna kılıf[ı] 110
Hokka-i nühâs 12
Düreng (…) kemha 2 800

Çatma 450
Gülgûnî kuşak 100
Makrama 6 540
Köhne sinca[b] rengi câme 170
Serâser mintan câme 1.500
Münakkaş rûy-i balin 2 92
Münakkaş bohça 80
Küpe çift 2 400
Sîm düğme 140
Al dârâyî câme 725?
Al câme 205
Zıbın-ı beden 70
Hâtem aded 3 422
Beyaz atlas câme ma‘a kürk 905
Gülgûnî atlas mintan 800
Alaca peşkir 90
Alaca çarşaf 375
Alaca Mısır iplik? 80
Sarı kemha câme 840
Havâî atlas câme 615
Küpe çift 1 1.000
Yüksük-i sîm 6
Fincan ma‘a tabak 60
Lü’lü’ dizi 3 3.000
Hâtem 1 130
Bilezik sagīr? 780
Hâtem aded 2 205
Küpe aded 100?
Saçbağı lü’lü’ 110
Arakiyye-i cedîd 3 228
Arakiyye-i atîk aded 4 124
Gülgûnî atlas Kürdî ma‘a post 1.200
Münakkaş sofra 151
Serâser balin 600
Sandık sepet çift 1 800
Köhne beyaz velense 1 150
Pister beledî (…)70
Köhne kilim 100
İskemle-i ta‘âm 9
Sürh kilim 60
Kaliçe 515
Münakkaş çarşaf 62
Pirâhen 40
Beyaz çarşaf 30
Futa-i hamam 176
Köhne çarşaf 15
Kutu-i keyl 13
Tepsi 4 131
İbrik 20
Havan 30
Tepsi-i kebîr ma‘a sagīr 62
Buryayi-i Mısrî 72
Münakkaş sebz yorgan 513
Beyaz velense 90
Minder 53
Yanbolu kebe 250
Pirâhen-i hamam 270
Alaca seccâde 31
Sahan kevgir 56
Tencere 60
Güğüm 50
Burmayi-i Mısrî 45
Münakkaş yorgan 410
Beyaz velense (…)
Beyaz gılâf-ı pister 4? 120
İskemle 30
Köhne balin 30
Alaca kebe 67
Köhne sürh câme 246
Alaca bohça 202
Beyaz çarşaf 61
Beyaz çarşaf 20 
Beyaz çarşaf 56
Maşraba 20
Sahan 2 99
Bakrac-ı sagīr ma‘a küçük sahan 26
Tas 5 59
Leğen-i hamam 155
Tepsi 15
Tâbe 25
Sini nühâs 110
Yorgan 315
Pister-i beledî 230
Beyaz pister 210
Sürh münakkaş balin 133
Beyaz balin 107
Alaca perde berâ-yı yük 100
Kaliçe 151
Pister-i beledî 275
Kumaş balin 152
Kumaş balin 151
Köhne kebe 53
Yemeni balin 50
Bogasi eteklik berâ-yı rakkas? 44
Tâbe 31
Güğüm 101
Leğen ma‘a ibrik 70
Şamdan 2 11
Tas, kapaklı 14
Sürh yorgan-ı çatma 525
Alaca balin 140
Kumaş balin 120
Minder alaca 25
Köhne hamam döşeme 17
Döşeme-i hamam 137
Beyaz çarşaf 60
Münakkaş bohça 73
Maşraba 121
Güğüm 117
Bakraç 62
Bakraç 13
Sini nühâs 150
Abâyî yorgan 257
Beyaz balin 97
Beyaz balin 80
Alaca minder 170
Yanbolu kebe 12
Perde-i bâb 100
Münakkaş bohça 102
Havlu makrama 42
Beyaz bohça 22

Çarşaf minder 14
Rûy-ı beledî 80
Tencere 100
Tas 2 45
Hırdavât-ı esbâb 60
Minder alaca 170
Kirpas, zirâ‘ 10 240
Pirâhen-i destâr 80
Münakkaş balin 71
Rûy-ı balin 24
Kirpas, zirâ‘ 5 70
Kirpas-ı penbe 3 18
Atlas nezkeb 189

Çenber-i beyaz 8 55
Al döşek 31
Hırdavât 6
Sandık 2 64
Kirpas 48
Pirâhen-i destâr 77
Rûy-ı balin 3

Çarşaf 80
Rûy-ı balin 2 30
Rûy-ı balin 132
Kirpas 52
Kirpas 173
Rûy-ı balin 10
Sofra 15

Çuka-i pâre 31
Yağlık 2 39

Çenber-i …? 31

…? …? 37
Kirpas 12

Çenberler 19
Kutu 6
Tesbih mercan 113

Çarşaf ma‘a makrama 74
Pirûze düğme 260
Döşeme-i hamam 26

Çarşaf 36
Rûy-ı balin 3 27
Peşkir ma‘a pâre-i tafta 2 72
Sandık 50
Başlık 42
Yağlık 21
Bohça 73
Kirpas, zirâ‘ 10 255
Kirpas 48
Kirpas 101
Ham ipek 410

Çenber ma‘a döşek 95

Çenber ma‘a ayna 67
Sandık ma‘a tas 54
İpek bogasi 900
Alaca dolama 23
Kilerden satılan 2.750
Bahâ-i câriye 600
Yekûn 69.498
Minhe’l-ihrâcât
Resm-i kısmet meblağ 3.300
Kassâmiyye ma‘a ihzâriyye 
meblağ 

1.000
Dellâliyye meblağ 1.660
Kalemiyye meblağ 240
Berâ-yı sülüs-i yekûn 29.992?
El-Bâkī beyne’l-verese 38.864
Hisse-i Hatice meblağ 19.432
Hisse-i zevc meblağ 19.432
Berâ-yı sülüs 19.432
Mezbûre hâtun bu hisseden 
ziyâde dokuz bin beş yüz otuz bir 
akçe ziyâde esbâb almışdır

228 [35a-1, Arapça] Efendisinden çocuk doğuran Rus asıllı câriyenin 
hürriyetini kazandığı (ümmüveled)
Mahrûse-i Kostantıniyye’de vâki‘ Kasab Halil mescidi imâmı mevlânâ Mehmed 
b. Hüseyin ve Kasımpaşa kasabası mahallâtından Sirkeci mahallesinden el-Hâc 
Hüdâverdi b. Hasan ve yine kasaba-i mezbûreden el-Hâc Yusuf b. Mehmed nâm 
kimesneler meclis-i şer‘-i şerîfe hâzırûn olup, hacc-ı şerîf yolunda bundan akdem 
vefât eden el-Hâc Süleyman’ın Fâtıma nâm sagīre kızına kıbel-i şer‘den mansûb 
vasî olan el-Hâc Mustafa b. Mehmed mahzarında, sarışın, gök gözlü, elâ göz-
lü, Rusiyyetü’l-asl hâmiletü’l-kitâb Kâmile bt. Abdullah’dan sâdır olan da‘vâ-yı 
sahîha-i şer‘iyyede gıbbe’l-istişhâd şöyle şehâdet ettiler ki öldüğünde müteveffâ-yı 
mezbûrun taht-ı mülkünde olan müdde‘iye-i mezbûre, mezbûre Fâtıma’yı doğur-
duğu ecilden ümmü’l-veled olup efendisinin vefâtıyla hür oldu. Şehâdetleri ba‘de 
ri‘âyeti şerâiti’l-kabûl inde’ş-şer‘ makbûl ve mu‘teber olmağın mûcebince hürriye-
tine hükm edildi.
Cerâ zâlike ve hurrire fî evâili Cumâdelûlâ sene sitte ve elf mine’l-hicreti’n-nebî.
Şuhûdü’l-hâl: El-Hâc Yusuf et-Tabbâh, Hüsrev b. Abdullah, Mehmed Yusuf, Musli 
Muhzır-ı askerî ve gayruhüm

229 [35a-2] el-Hâc Süleyman b. Gazi’nin muhallefâtı
Hâric-i mahmiye-i Galata müzâfâtından Kasımpaşa kasabası mahallâtından Kü-
çük Piyâle Paşa mahallesinde sâkin iken hacc-ı şerîf yolunda vefât edip geride 
verâsetinin münhasır olduğu Fâtıma nâm sagīre kızını bırakan merhûm el-Hâc 
Süleyman b. Gāzi’nin muhallefâtıdır.
Vaka‘a’t-tahrîr bi ma‘rifeti’l-vasî fî evâhiri Rebî‘ilâhir sene sitte ve elf.
El-mebî‘ât Kıymeti
Döşek 144
Def‘a döşek 245
Mâî kebe 280
Tepsi 22
Sahan-ı sofra 3 900
Pâre çuka 67
Don gömlek 175

Çadır-ı şeb 36
Yastık 36
Yanbolu nârenci 260
Yanbolu 200
Sarı Yanbolu 235
Perde-i kapu 140
Demir sini 103
Sahan aded 3 160

Çadır-ı şeb 32
Kaliçe 150
Yastık 27
Döşek 110

Çakşır-ı sürh 320
Leğen ibrik 140
Tâbe-i küçek 17
Kırmızı ferâce 1005
Lâciverd ferâce 430
Yağlık 46
Yağlık 12
Köhne kebe 142
Yastık 43
Minder 45
Seccâde 116
Tâbe aded 2 140
Tencere 106
Maşraba 30
Şamdan 51
Don gömlek 195
Döşek yüzü 2 75
Rûy-i balin 2
Sandık 35
Hasır-ı Mısır 55
Yastık 37
Yastık aded 2 50
Def‘a hasır-ı Mısır 70
Yastık 44
Köhne seccâde 30
Kirpas kıt‘a 200
Güğüm 61
Bakraç 51
Kürk-i köhne 370
Tepsi 50
Sahan 2 160
Def‘a güğüm 50
Beyaz don ve yelek 117
Uçkur aded 2 27
Makrama 21
Câme-i alaca-i Mısır 420
Yemeni perde 21
Gılâf-ı yastık 37
Gön 820

Âlet-i kantar 140
Tuz 240
Tezgâh-ı sahtiyân 115
Kayış gönü 264
Köhne eğer 57
Bakkam 12

Çevgan 15
Köhne meşin 148
Sahtiyân 803
Tekne 90
Yaprak 612
Hırdavât 640
Zenbil 74
Demir 15
Kırmızı 69
Def‘a 20
Kösele 1.008
Şeb 580
Kova gönü 2.940

(…) 30
Gön 6 kantar 900
Tahmîn (…) der mahalle-i 
mezbûre kıymet 

15.000
Yekûn 32.550
Minhe’l-ihrâcât
Berâ-yı kirâ-i dükkân meblağ 380
Berâ-yı kirâ-i dükkân meblağ 150

[35b] Hammâliyye 20
Dellâliyye 150
Def‘a berâ-yı dükkân 20
Berâ-yı vesâyâ 6.000
Yekûn 6.720
El-Bâkī 25.830
Minhâ
Resm-i kısmet meblağ 300
Berâ-yı kassâmiyye ve kâtibiyye 
meblağ 

300
Berâ-yı ihzâriyye 100
Berâ-yı hücec 150
Yekûn 750
El-Bâkī 25.080
Meblağ-ı merkūm cümlesini 
sagīre-i mezkûresine intikāl etmek 
vasîsi elindedir.

230 [35b-1, Arapça] el-Hâc Süleyman’ın Rus asıllı câriyesini 
vasiyetle âzat ettiği
Mahrûse-i Kostantıniyye’de vâki‘ Kasab Halil mescidi imâmı mevlânâ Mehmed 
b. Hüseyin ve Kasımpaşa kasabası mahallâtından Sirkeci mahallesinden el-Hâc 
Hüdâverdi b. Hasan ve yine kasaba-i mezbûreden el-Hâc Yusuf b. Mehmed nâm 
kimesneler meclis-i şer‘-i şerîfe hâzırûn olup, hacc-ı şerîf yolunda bundan akdem 
vefât eden el-Hâc Süleyman’ın Fâtıma nâm sagīre kızına kıbel-i şer‘den mansûb 
vasî olan el-Hâc Mustafa b. Mehmed mahzarında, orta boylu, açık kaşlı, sarışın, 
gök gözlü Rusiyyetü’l-asl ve sağ elinde eser-i cerh bulunan hâmiletü’l-kitâb Hasnâ 
bt. Abdullah’dan sâdır olan da‘vâ-yı sahîha-i şer‘iyyede gıbbe’l-istişhâd şöyle 
şehâdet ettiler ki müteveffâ-yı mezbûr hâl-i hayâtı ve kemâl-i akl ve sıhhatinde 
taht-ı mülkünde olan müdde‘iye-i mezbûreyi mutlak tedbîr ile tedbîr eyledi. Efen-
disinin ölümüyle sâir harâir-i asliyyât-ı mükellefât gibi hürre oldu. Şehâdetleri 
ba‘de ri‘âyeti şerâiti’l-kabûl inde’ş-şer‘ makbûl ve mu‘teber olmağın mûcebince 
hürriyetine hükm edildi.
Cerâ zâlike ve hurrire fî evâili Cumâdelûlâ sene sitte ve elf.
Şuhûdü’l-hâl: El-Hâc Yusuf et-Tabbâh, Hüsrev b. Abdullah, Musli Muhzır-ı askerî, 
el-Hâc Mehmed [b.] Mehmed, el-Hâc Süleyman ve gayruhüm

231 [35b-2, Arapça] İsmihan Hatun’un vasiyeti
Mustafa Çelebi b. Muharrem ve Tesbihçizâde deyû ma‘rûf Mehmed Çelebi b. Mah-
mud ve Ebî Eyyûb-i Ensârî hazretleri -aleyhi rahmetü’l-meliki’l-Bârî- mahallâtından 
merhûm Takyecibaşı mahallesi müezzini Hüseyin b. Yahya nâm kimesneler 
meclis-i şer‘-i şerîfe hâzırûn olup, mahalle-i mezbûrede bundan akdem vefât eden 
İsmihan Hâtun bt. İlyas nâm hâtunun kız karındaşı ve vârisi olan yine mahalle-i 
mezbûreden Hatice Hâtun bt. İlyas nâm hasm-ı câhid mahzarında, müteveffât-ı 
mezbûrenin sülüs-i cemî‘-i mâlının tesviye-i umûruna vasiyy-i şer‘î olan hâmil-i 
hâze’l-kitâbi’ş-şer‘î Derviş Çelebi b. Mehmed’den vesâyeti hasebiyle sâdır olan 
da‘vâ-yı sahîha-i şer‘iyyede gıbbe’l-istişhâd şöyle şehâdet ettiler ki müteveffât-ı 
mezkûre hâl-i hayâtı ve kemâl-i akl ve sıhhatinde, cemî‘ sülüs-i mâlını vasiyyet etti 
ve ecel erişip rabbine kavuştuğunda sülüs-i mâlının vasiyy-i mezbûr yediyle ifrâz 
edilmesini ve Havâss-ı mahrûse-i Kostantıniyye müvellâsı mevlânâ Ahmed Efendi 
[b.] Davud’un imzâsı ile mümzâ ve 1002 senesi evâil-i Receb-i müreccebi târihiyle 
müverrah vasiyyetinde de yazdığı üzre vücûh-i hayrâta ve sunûf-i meberrâta sarf 
edilmesini şart eyledi. Vasiyyetinin tenfîzine de el-Hâc Behram b. Abdullah’ı vasî 
seçdi ve vasiyyeti üzre vefât etti. Şehâdetleri ba‘de ri‘âyeti şerâiti’l-kabûl inde’ş-şer‘ 
makbûl ve mu‘teber olmağın mûcebince hükm edildi.
Cerâ zâlike ve hurrire fî evâili Cumâdelûlâ sene sitte ve elf.
Şuhûdü’l-hâl: Ali Bey el-Mütevellî, İbrahim Çelebi Kâtib, Mehmed b. Sinan el-
Kâtib bi Eyüb, Keyvan b. Abdullah er-Râcil, Pîr Ahmed b. Hüseyin, Şehsüvar b. 
Mehmed, Ahmed Çelebi el-Kassâm bi Eyüb, Mehmed Çelebi Kâtib-i Eyüb, İbra-
him Arabî ve gayruhüm

232 [36a-1] Fahri Hatun’un muhallefâtı
Kasımpaşa kasabası mahallâtından Surûrî mahallesinde vefât edip geride Âişe 
nâm kızını, Zeyni ve Aynî nâm baba bir kız karındaşlarını ve Mustafa nâm baba 
bir erkek karındaşını bırakan merhûme Fahri Hâtun’un muhallefâtıdır.
el-Vâki‘ fî evâili Cumâdelûlâ sene sitte ve elf.
Asl-ı mâl 25.300
Bahâ-i esbâb 5.200
Bahâ-i hâne der mahalle-i m[ezbûre] 10.000
el-İhrâcât 9.810
Dellâliyye ve hammâliyye defteri 617
Deyn li Âişe 900
Resm-i kısmet ve defter 530
Sülüs-i mâl ber mûceb-i vasiyye 7.763
El-Bâkī 15.390
Hisse-i bint Âişe 7.695
Mezbûre Âişe esbâb bahâsından olan iki bin altı yüz doksan beş akçesini bi’t-
tamâm alıp beş bin akçesi evde kaldı.
Hisse-i ah li eb Mustafa 3.846
Mezbûr Mustafa hisse-i mezbûresinden bin yüz yirmi akçesini esbâb aldığından 
gayrı mezbûre Zeyni Hâtun’un ev kıymetinden bâkī kalan altı yüz yirmi üç akçesi 
kendi malından verip Zeyni bi’t-tamâm hissesini aldı eyle olsa mezbûr Mustafa’nın 
hâlen evde iki bin dokuz yüz doksan altı akçe hakkı vardır.
Hisse-i uht li eb Zeyni 1.923
Mezbûre Zeyni bi’t-tamâm hissesini Seyyid’den aldığından gayrı altmış akçe 
ziyâde kabzı vardır.
Hisse-i uht-i uhrâ li eb Aynî 1.923
Mezbûre Aynî Hâtun esbâb bahâsından bir akçe ve bir habbe kabz etmemeğin 
cümlesi evde kalmışdır.
Mezbûre Fahri Hâtun’un sülüs vasiyyeti olmağın ba‘de küllî hesâb yedi bin yedi 
yüz altmış üç akçe sülüs-i mâl zâhir [olmağın] Ebûbekir nâm kimesne vasiyy-i 
muhtârıyın deyû fuzûlen sülüs-i mezbûrdan techîz ve tekfîn ve sâir mesârif-i 
mühimmesine üç bin dokuz yüz akçe sarf eylediğine mu‘terif oldukdan sonra 
sülüs-i sülüsânı olan iki bin beş yüz seksen akçesi kānûn üzre fukarâya sarf 
kazasker fukarâsı için kabz oldukdan sonra bâkī kalan bin iki yüz seksen iki 
akçesi müteveffât-ı mezbûrenin kırkına ve yılına ve sâir mesârif-i mühimme-
sine sarf için kıbel-i şer‘den vasî nasb olunan Kadızâde Mehmed Bey’e teslîm 
olundu.

233 [36a-2, Arapça] Fahri Hatun’un vasiyetinin tenfizine Mehmed 
Bey’in atandığı
Hâkim, hâmil-i hâze’l-kitâb Hacızâde deyû ma‘rûf fahrü’l-akrân Mehmed Bey el-
Cündî nâm kimesneyi, mahmiye-i Galata kazâsı tevâbi‘inden Kasımpaşa kasabası 
mahallâtından Surûrî Efendi mahallesinde bundan akdem vefât eden Fahri Hâtun 
bt. (  ) nâm hâtunun vasiyyeti mûcebince sülüs-i mâlına vasî nasb etti. Mezbûr 
Mehmed Bey de vesâyet-i merkūmeyi kabûl edip vasiyyetinin alâ vechi’ş-şer‘ 
tenfîzini müte‘ahhid oldu.
Cerâ zâlike fî evâili Cumâdelûlâ sene sitte ve elf.
Şuhûd: Hüsrev b. Abdullah el-Muhzır, Musli [b.] Ali Muhzır, Mahmud Çelebi 
kâtib-i ...?, Mehmed b. Yusuf el-Muhzır ve gayruhüm







234 [36a-3] Fahri Hatun’un vasiyetinin hukuka aykırı şekilde 
tenfiz edildiği
Bundan akdem mahmiye-i Galata kazâsına tâbi‘ kasaba-i Kasımpaşa’da merhûm 
Surûrî Efendi mahallesinde vefât edip verâseti sadriye kızı Âişe ve li eb kız karın-
daşı Zeyni ve Aynî ve li eb karındaşı Mustafa’ya münhasıra olan Fahri Hâtun’un 
merkūme Âişe ve Aynî tarafından husûs-ı âti’z-zikre nehc-i şer‘î üzre vekâleti 
sâbite olan ebnâ-i sipâhiyândan Hasıroğlu demekle ma‘rûf olan fahrü’l-akrân 
Mehmed Bey nâm cündî meclis-i şer‘-i şerîfeye Ebûbekir b. Ahmed ve mahalle-i 
mezbûre imâmı olan Ahmed Halîfe’yi ihzâr ve mahzarlarında bi’l-vekâle takrîr-i 
da‘vâ edip mezbûre Fahri Hâtun maraz-ı mevtinde sülüs vasiyyet eyleyip nice 
müslümanları işhâd eyleyip vefât eyledikden sonra mezbûr Ebûbekir mezbûre 
Fahri Hâtun tenfîz-i vesâyâsına beni vasiyy-i muhtâr eyledi deyû izn-i şer‘-i şerîf 
yoğiken imâm-ı mezbûr ile cümle muhallefâtını kabz eyleyip fuzûlen bey‘ eyle-
yip muhallefâtından nice esbâbı hilâf-ı şer‘-i şerîf mâbeynlerinde [36b] tevzî‘ ve 
taksîm edip ve nicesin ketm ve nicesin gabn-i fâhiş ile üzerlerine alıp vârisleri olan 
müvekkilelerime ve hakkullah olan sülüse gadr etmişlerdir, mezbûrların elinde 
olan defterler ahz olunup muktezâ-yı şer‘-i şerîf üzre kitâb ve hesâb olunup hakk-ı 
müstahakku’l-a‘yân olunmasın taleb ederim dedikden sonra mezbûr Ebûbekir’e 
suâl olundukda mezbûre Fahri fi’l-hakīka maraz-ı mevtinde sülüs vasiyyet eyle-
yip tenfîz-i vesâyâsına beni vasî etmeğin muhallefâtına vaz‘-ı yed eyleyip imâm-ı 
mezbûr ile sattık, lâkin kayd-ı şer‘îsin kassâma haber vermedik na-meşrû‘ eyledik 
lâkin kabahat eyledik deyû cevâb verip mezbûr imâm dahi fi’l-hakīka kassâma 
haber vermedik sattık deyû mezbûr dahi hilâf-ı şer‘-i şerîf vaz‘ eylediğine mu‘terif 
oldukdan sonra mezbûrların defterlerine nazar olunup hesâb olundukda nice 
esbâbın akçelerin bel‘ ve ketm eyleyip nice vücûh ile mezbûrların te‘addî ve 
hıyâneti zuhûr eyleyip kendiler dahi bi’t-tav‘ hıyânet ve te‘addîlerine mu‘terif ol-
dukda vâki‘ hâl mezbûr Mehmed Bey talebi ile kayd olundu.
Cerâ zâlike ve hurrire fî evâili Cumâdelûlâ sene sitte ve elf.
Şuhûdü’l-hâl: Abdülbâkī Çelebi b. Mehmed er-Reisü’s-sultânî, Musli Çelebi el-
Hammâmî er-Râcil, el-Hâc Hasan Reisü’l-hayyat, Hüsrev b. Abdullah, el-Hâc Ha-
san el-Bezzâzî, el-Hâc Mustafa ve gayruhüm

235 [36b-1, Arapça] Fâtıma bt. el-Hâc Süleyman adlı çocuğa vasî atandığı
Hâkim, Kasımpaşa kasabası mahallâtından Küçük Piyâle Paşa mahallesinde sâkin 
iken bundan akdem hacc-ı şerîf yolunda vefât eden el-Hâc Süleyman’ın Fâtıma 
nâm sagīre kızına, yine mahalle-i mezkûrede sâkin olan hâmil-i kitâb el-Hâc Mus-
tafa b. Mehmed’i, sagīre-i mezkûreye müteveffâ-yı mezbûr babasından irs-i şer‘le 
intikāl eden emvâlin zabtı ve hıfz-ı ahvâli için evân-ı rüşd ve zamân-ı bülûğuna ka-
dar ihtiyâcına binâen vasî nasb etti. O da vesâyet-i mezbûreyi kabûl edip hizmet-i 
lâzımesini edâyı müte‘ahhid oldu.
Cerâ zâlike ve hurrire fî evâili Cumâdelûlâ sene sitte ve elf.
Şuhûdü’l-hâl: El-Hâc Yusuf et-Tabbâh, Hüsrev b. Abdullah, Hasan b. Rıdvan, 
Mustafa Muhzır-ı askerî ve gayruhüm mine’l-hâzırîn

236 [36b-2, Arapça] el-Hâc Süleyman’ın üç kölesini vasiyet yoluyla 
âzat ettiği
Mahrûse-i Kostantıniyye’de vâki‘ Kasab Halil mescidi imâmı mevlânâ Mehmed b. 
Hüseyin ve Kasımpaşa kasabası mahallâtından Sirkeci mahallesi sükkânından el-
Hâc Hüdâverdi b. Hasan ve yine kasaba-i mezbûreden el-Hâc Yusuf b. Mehmed nâm 
kimesneler meclis-i şer‘-i şerîfe hâzırûn olup, bundan akdem hacc-ı şerîf yolunda 
vefât eden el-Hâc Süleyman’ın Fâtıma nâm sagīre kızına kıbel-i şerden mansûb 
vasî olan el-Hâc Mustafa b. Mehmed nâm hasm-ı câhid mahzarında, esmer, orta 
boylu, kara gözlü, Eflakıyyetü’l-asl hâmiletü kitâb Yasemin bt. Abdullah’dan ve orta 
boylu, sarışın, gök gözlü, Rusiyyü’l-asl, sağ eli parmakları kusûrlu olan Rıdvan b. 
Abdullah’dan ve sarışın, elâ gözlü, sol gözünde eser-i cerh bulunan Eflakıyyü’l-asl 
Piyâle b. Abdullah’dan sâdır olan da‘vâ-yı sahîha-i şer‘iyyede gıbbe’l-istişhâd şöyle 
şehâdet ettiler ki müdde‘iyyîn-i mezbûrîn, müteveffâ-yı merkūmun köleleri idi. 
Efendileri hâl-i hayâtı ve kemâl-i akl ve sıhhatinde mevtimden kırk gün mukad-
dem hürsünüz diyerek bunları mukayyed tedbîr ile tedbîr eyledi. Efendilerine ecel 
erişip rabbine kavuştuğunda mezkûr köleler sâir ahrâr-ı asliyyîn-i mükellefîn gibi 
efendilerinin cemî‘ malından hür oldular. Şehâdetleri ba‘de ri‘âyeti şerâiti’l-kabûl 
inde’ş-şer‘ makbûl ve mu‘teber olmağın mûcebince hürriyetlerine hükm edildi.
Cerâ zâlike ve hurrire fî evâili Cumâdelûlâ sene sitte ve elf.
Şuhûdü’l-hâl: Hüsrev b. Abdullah, el-Hâc Süleyman b. Mehmed, Hasan b. Rıdvan, 
Mahmud b. Mustafa, Mustafa Muhzırü’l-askerî ve gayruhüm

237 [37a-1, Arapça] İsmihan Hatun’un Gürcü asıllı câriyesini vasiyet 
yoluyla âzat ettiği
Mustafa Çelebi b. Muharrem ve Tesbihcizâde demekle ma‘rûf Mehmed Çelebi b. 
Mahmud ve Hüseyin b. Mehmed nâm kimesneler meclis-i şer‘-i şerîfe hâzırûn 
olup, Ebî Eyyûb-i Ensârî mahallâtından Takyecibaşı mahallesinde bundan akdem 
vefât eden İsmihan Hâtun bt. İlyas’ın kız karındaşı ve vârisi olan yine mahalle-i 
mezbûrede sâkine Hatice Hâtun bt. İlyas nâm hasm-ı câhid mahzarında, orta 
boylu, açık kaşlı, elâ gözlü, Gürciyyetü’l-asl hâmiletü hâze’l-kitâb Âlemşah bt. 
Abdullah’dan sâdır olan da‘vâ-yı sahîha-i şer‘iyyede gıbbe’l-istişhâd şöyle şehâdet 
ettiler ki müdde‘iye-i mezkûre müteveffât-ı merkūmenin taht-ı mülkünde iken 
müteveffât-ı merkūme hâl-i hayâtı ve kemâl-i akl ve sıhhatinde kendisini mutlak 
tedbîr ile tedbîr eyledi. Mevlâ-yı mezkûresi ölüp rabbine kavuştuğunda câriye-i 
mesfûre sâir harâir-i asliyyât gibi hürre oldu. Şehâdetleri ba‘de ri‘âyeti şerâiti’l-
kabûl inde’ş-şer‘ makbûl ve mu‘teber olmağın mûcebince hürriyetine hükm edildi.
Vaka‘a’t-tahrîr ve’l-işhâd fî evâili Cumâdelûlâ sene sitte ve elf.
Şuhûdü’l-hâl: Ali Bey el-Mütevellî, İbrahim Çelebi Kâtib-i Eyüb, Mehmed b. Si-
nan Kâtib-i Eyüb, Mehmed Çelebi Kâtib-i Eyüb, Keyvan b. Abdullah er-Râcil, …? 
b. Hasan, Şehsüvar b. Mehmed

238 [37a-2, Arapça] Fâtıma bt. el-Hâc Süleyman adlı çocuğa nafaka 
takdir edildiği
Hâkim, hâric-i mahmiye-i Galata’da vâki‘ Kasımpaşa kasabası mahallâtından 
Küçük Piyâle Paşa mahallesinde sâkin iken bundan akdem hacc-ı şerîf yolunda 
vefât eden el-Hâc Süleyman’ın Fâtıma nâm sagīre kızının nafakası, kisvesi ve sâir 
havâic-i zarûriyyesi için, himâye ve terbiyesi altında bulunduğu Kâmile bt. Ab-
dullah nâm anasının talebiyle müteveffâ-yı mezbûr babasından irs-i şer‘le kendi-
sine intikāl eden emvâlden alınmak üzre zeyl-i kitâbda mezkûr târihden i‘tibâren 
yevmî râyicü’l-vakt beş akçe farz ve takdîr etti ve vakt-i hâcetde istidâne edip 
vakt-i zaferde rücû‘ etmesine mezbûre Kâmile’ye izin verdi.
Cerâ zâlike ve hurrire fi’l-yevmi’l-ışrîn min Rebî‘ilâhir sene sitte ve elf.
Şuhûd: El-Hâc Yusuf Tabbâh, Hüsrev b. Abdullah, Mustafa Muhzır-ı askerî, el-
Hâc Süleyman b. Mehmed ve gayruhüm

239 [37a-3, Arapça] Süleyman b. Gökçe’nin evini vakfettiği
Elhamdü lillâhi te‘âlâ vahdeh ve’s-salâtü ve’s-selâmü alâ men lâ nebiyye ba‘deh 
ve’llezîne vâfû ahdeh. Ve ba‘de işbu mazmûnunda vakıf ikrârından bahseden kayd 
sahîh ve şer‘î bir hüccet ve sarîh ve mer‘î bir vesîkadır. Mahmiye-i Galata kazâsı 
tevâbi‘inden Kasımpaşa kasabası mahallâtından el-Hâc Ahmed mahallesinde 
sâkin olan sâhibü’l-hayr ve râtıbü’l-bir fahrü’l-akrân zahrü’l-a‘yân Reis-i sultânî 
Süleyman b. Gökçe, dünyâ-yı deniyyenin dârü’l-beliyye olduğunu tefekkür edip 
Kıyâmet günü için azık tedârük etme lüzûmunu idrâk ettiğinde meclis-i şer‘-i şerîf 
ve mahfil-i dîn-i münîfe hâzır olup âti’z-zikr vakfını tescîl maksadıyla mütevellî 
nasb ettiği el-Hâc Süleyman b. Mehmed mahzarında ve hâl-i sıhhatinde şöyle 
ikrâr ve i‘tirâf eyledi ki işbu vakıf ikrârının kendisinden sudûruna kadar sâhibi ve 
mâliki olduğu, elinde ve taht-ı tasarrufunda bulundurduğu, mahalle-i mezkûrede 
vâki‘, üç beyt-i ulvîyi, bir beyt-i süflîyi, fevka’l-bâb diğer bir beyt-i ulvîyi, mahze-
ni, su kuyusunu, helâyı, eşcâr-ı müsmire ve gayr-ı müsmireli bahçeyi hâvî, kıb-
leten tarîk-i âm garben merhûm Şeyh Hüsam Efendi zâviyesi, şimâlen Mustafa 
Ağa bahçesi, şarkan Emine Hâtun mülkü ile mahdûd bulunan cemî‘ menzilini 
cümle tevâbi‘ ve levâhıkı ile ve niyet-i hâlisa ve taviyyet-i sâfiye üzre hasbeten 
lillâhi’l-azîm ve ibtigāen li vechi’l-kerîm te’bîd, tasadduk, haps ve vakf eyledi. 
Vâkıf-ı mezbûr, menzil-i merkūmda süknâyı evvelâ müddet-i hayâtınca kendisine, 
sonra evlâdına, sonra evlâd-ı evlâdına sonra neslen ba‘de neslin ve fer‘an gıbbe 
aslin ile’l-inkırâz evlâd-ı evlâd-ı evlâdına, sonra âzâdlı kölelerine, sonra onların 
evlâdına, sonra evlâd-ı evlâdına sonra batnen ba‘de batnin ve karnen gıbbe kar-
nin ile’l-inkırâz evlâd-ı evlâd-ı evlâdına şart etti. Sonra menzil-i mezbûrun icâre-i 
mu‘tâde ile icâreye verilmesini ve icâre-i mezbûreden hâsıl olan mikdârın, vakt-i 
hâcetde menzil-i mezkûrun meremmetine lâzım gelen mikdârın sarfından sonra 
Medîne-i münevvere fukarâsına ve mesâkînine sarf edilmesini şart etti. Tebdîl, 
tağyîr ve tevliyyeti önce kendisine sonra hâkimin ehil göreceği kimesneye şart 
etti. Vâkıf-ı mezkûr sonra menzil-i merkūmu mütevellî-i mezbûra teslîm eyledi. 
Mütevellî-i mezbûr da tesellüm edip mütevellîler sâir evkāfda nasıl tasarruf etti-
lerse öyle tasarruf eyledi. Vâki‘ ikrâr, mütevellî-i mezbûr tarafından vicâhen ve 
şifâhen tasdîk edildi. Emr-i vakf alâ vechi’l-muharrer tamâm olduğunda hâkim-i 
muvakki‘-i a‘lâ hâze’l-kitâb, mesâil-i evkāfda cârî eimme-i eslâf beynindeki ihtilâfı 
da bilerek umûmen ve husûsan menzil-i merkūmun vakfiyetinin sıhhatine ve 
lüzûmuna hükm etti. Menzil-i mezbûr bu sûretle tebdîl ve tağyîri aslâ câiz olma-
yacak şekilde sahîh ve lâzım bir vakıf oldu. “Fe-men beddelehû ba‘de mâ semi‘ahû 
fe-innemâ ismuhû ale’llezîne yübeddilûnehû innallâhe semî‘un alîm ve ecrü’l-
vâkıfı ba‘de zâlik ale’llâhi’l-hayyi’l-cevâdi’l-kerîm.”
Cerâ zâlike ve hurrire fî evâili Cumâdelûlâ sene sitte ve elf mine’l-hicreti’n-
nebeviyye aleyhi efdalü’t-tahiyye.
Şuhûd: Fahrü’l-müderrisîn mevlânâ Mustafa Efendi eş-şehîr ( ) , Mustafa b. Ab-
dullah, Hasan b. Maksud, Şaban b. Hüseyin, Hasan b. Abdullah el-Kalafatî, Musta-
fa b. Hüsam, Abdi Çelebi b. Şeyh Hüsam, el-Hâc Mustafa el-Müezzin, Kurd Çelebi 
b. Abdülcebbar, Hasan b. Ahmed el-İmâm, Hüseyin b. Abdullah, Mehmed b. Ab-
dullah, Mehmed Efendi b. Alâaddin el-Hatîb bi câmi‘i Galata, Ali Reis b. Abdullah, 
el-Hâc Mustafa, el-Hâc Hasan b. Abdullah et-Tâcir

240 [37b-1, Arapça] Râziye bt. Edhem ile Yusuf Bey’in evlendiği
Mahrûse-i Kostantıniyye mahallâtından Şeyh Resul mahallesinde sâkine olan 
Râziye bt. Edhem nâm hâtun nefsini Rumeli-i ma‘mûre muhzır-ı askerîsi olan 
hâmil-i kitâb Yusuf Bey b. Abdullah’a tezvîc eyledi. Mezbûr Yusuf Bey de isimleri 
zeyl-i kitâbda muharrer şâhidler mahzarında, râyicü’l-vakt beş bin akçe mehr-i 
müsemmâ ile mezbûreyi tezevvüc eyledi. Mezbûre Râziye bu sûretle kendisine 
helâl oldu.
Cerâ zâlike ve hurrire fî 15 Cumâdelûlâ sene sitte ve elf.
Şuhûd: Mahmud Çelebi kâtib-i askerî, Musli b. Ali Muhzır, Hüsrev b. Abdullah, 
el-Hâc Süleyman [b.] Mehmed, Mustafa [b.] Abdullah ve gayruhüm

241 [37b-2] Çocuğun yetişkinliğinde vasîsi ve nâzırı ile haklaşıp 
sulh olduğu
Bundan akdem kasaba-i Kasımpaşa’da Yel Değirmeni mahallesi sâkinlerinden 
olan hâssa reislerinden fahrü’r-rüesâi’s-sultâniye Mehmed b. Receb nâm kimes-
ne meclis-i şer‘-i şerîfde vâlidesi olan fahrü’l-muhadderât Âişe bt. Abdullah ta-
rafından tasdîk-i âti’z-zikre nehc-i şer‘î üzre fahrü’l-eimme Pîr Mehmed b. Meh-
med Çelebi b. Mehmed ve Mustafa b. Hayreddin şehâdetleri ile vekâleti sâbite 
olup husûs-ı âti’z-zikre nâzır olan Mehmed Reis b. Abdullah mahzarında ikrâr ve 
takrîr-i merâm kılıp babam mezbûr Receb vefât eyledikde ben sagīr olmağla anam 
mezbûre Âişe vasiyye-i muhtârım olmağın babamın cümle muhallefâtından be-
nim hisseme elli sekiz bin sekiz yüz kırk sekiz akçe düşüp meblağ-ı merkūmdan on 
beş bin akçesi mahalle-i mezbûrede vâki‘ ma‘lûmü’l-hudûd menzil olup mâ‘adâsı 
olan kırk üç bin sekiz yüz kırk sekiz akçesini ve ba‘dehû vefât eden kız karın-
daşım Emine’ye babamdan kassâm defteri mûcebince intikāl eden on dört bin 
yirmi üç akçesini vesâyeti hasebiyle anam kabz eyleyip nâzırım olan üvey babam 
mezbûr Memi Reis’i vekîl eyleyip zikr olunan menzilimi nakid akçem ile ma‘mûr 
eyleyip mükemmel binâ eyleyip ve bakiyyesini istirbâh ve istiğlâl eyleyip bu âna 
değin vekâleten ve nezâreten tasarruf eylemiş idi hâlen ben bâliğ olup mezbûrun 
muhâsebesini taleb eylediğimde mezbûr dahi babamdan ve kız karındaşımdan 
intikāl eden hisse-i mezbûreyi ba‘de küllî hesâb ve kitâb binâya sarf olunan akçe-
mi ve murâbahaya verdiği nakdiyeyi bi’t-tamâm bana gösterip benim ile haklaşdı 
mezbûrlarda bi vechin mine’l-vücûh bir akçe ve bir habbe hakkım kalmadı min 
ba‘d mezbûrlar ile babamın ve kız karındaşımın muhallefâtına müte‘allik da‘vâ ve 
nizâ‘ım yoktur ba‘de’l-yevm husûs-ı mezbûra müte‘allik taleb ve da‘vâ edersem 
istimâ‘ olunmaya dedikde mezbûr bi’l-vekâ[le] ve ve’n-nezâre tasdîk ettikden son-
ra mâ hüve’l-vâki‘ gıbbe’t-taleb sebt olundu.
Cerâ zâlike ve hurrire fî evâhiri Cumâdelûlâ sene sitte ve elf.
Şuhûd: Hüseyin Çavuş [b.] İshak, Hızır b. Abdullah, Hüseyin b. Ahmed, Mustafa 
b. Abdullah, Abdülkerim Halîfe, Abdi b. Mehmed el-İmâm, Mehmed [b.] İbrahim, 
Mehmed [b.] Ahmed, Memi, Hüseyin [b.] Abdullah, İbrahim [b.] Abdullah, Ah-
med [b.] Davud, Hasan [b.] Abdullah, Mehmed [b.] Hasan, Mehmed [b.] Veli ve 
gayruhüm
Derkenâr: Mezbûr Memi Reis b. Mehmed’e bakiyyesi ve ribhini cem‘an hesâbdan 
sonra otuz bin nakid akçe edip bana bi’t-tamâm ve’l-kemâl teslîm eyledi ben dahi 
kabz ve tesellüm eyledim deyû mezbûr Mehmed’in ikrârı bu üslûb üzre verilmiş-
dir. Sah sah.

242 [38a-1, Arapça] İshak Ağa’nın Frenk asıllı kölesini âzat ettiği
Hâric-i mahrûse-i Galata mahallâtından Tophâne mahallesi sükkânından fahrü’l-
emâsil ve’l-eşbâh İshak Ağa b. Abdullah kıbelinden husûs-ı âti’l-beyâna vekâleti 
Ali b. Mehmed er-Râcil ve Ahmed b. Ali er-Reisü’s-sultânî nâm kimesnelerin 
şehâdetleri ile nehc-i şer‘î üzre sâbit olan yine mahalle-i mezbûrede sâkin olan 
Sefer b. Abdullah meclis-i şer‘a hâzır olup, müvekkil-i mezbûrunun, orta boy-
lu, açık kaşlı, elâ gözlü, buğday tenli, kekeme ve sol yanağında eser-i cerh olan 
Efrenciyyü’l-asl Partolomi nâm abd-i memlûkünü zeyl-i kitâbda mezkûr târihden 
i‘tibâren yedi sene hizmet etmesi mukābilinde kitâbete kesdiğini ikrâr etti. Vakt-i 
mezbûr geçti ve abd-i mezkûr hizmet-i mezbûreyi edâ etti. Abd-i mezbûr bu 
sûretle sâir ahrâr-ı asliyyîn-i mükellefîn gibi hür oldu. Vâki‘ ikrâr, abd-i merkūm 
tarafından vicâhen ve şifâhen tasdîk olundu.
Cerâ zâlike ve hurrire fi’l-yevmi’s-sâmin min şehri Cumâdelâhire sene sitte ve elf.
Şuhûd: Bekir [b.] Sinan er-Reis, Hasan [b.] Abdullah, el-Hâc Mehmed, el-Hâc Ali 
[b.] Mustafa, Ahmed er-Reis, Hüseyin Çavuş

243 [38a-2, Arapça] İshak Ağa’nın Engürüs asıllı kölesini âzat ettiği
Vekîl-i mezbûr sonra müvekkil-i mezbûrun, kendisine rıkkını mu‘terif olan 
orta boylu, açık kaşlı, elâ gözlü, sol kaşında ve başında eser-i cerh bulu-
nan Engürüsiyyü’l-asl hâmil-i hâze’l-kitâb Rıdvan b. Abdullah nâm abd-i 
memlûkünü hasbeten lillâhi’l-azîm ve ibtigāen li merzâti’r-rabbi’r-rahîm âzâd 
ve tahrîr ettiğini ikrâr eyledi. Abd-i mezbûr bu sûretle sâir ahrâr-ı asliyyîn-i 
mükellefîn gibi hür oldu. Vâki‘ ikrâr, abd-i merkūm tarafından bi’l-muvâcehe 
tasdîk olundu.
Cerâ zâlike ve hurrire fi’t-târihi’l-mezbûr.
Şuhûd: Es-Sâbikūn







244 [38a-3, Arapça] Mustafa b. Ali adlı çocuğa babasının vasî 
atadığının ortaya çıktığı
El-Hâc Ahmed b. Mahmud ve Mehmed b. İlyas nâm kimesneler meclis-i şer‘-i 
şerîfe hâzırân olup hâric-i mahmiye-i Galata mahallâtından İskender Paşa ma-
hallesinde bundan akdem fevt olan merhûm Ali’nin Mustafa nâm sagīr oğluna 
kıbel-i şer‘den mansûb vasî olan Âişe bt. Bayram nâm hasm-ı câhid mahzarında, 
baltacıyân tâifesinden hâmil-i hâze’l-kitâb Mahmud b. Abdullah’dan sâdır olan 
da‘vâ-yı sahîha-i şer‘iyyede gıbbe’l-istişhâd şöyle şehâdet ettiler ki müteveffâ-yı 
mezbûr hâl-i hayâtı ve kemâl-i akl ve sıhhatinde sagīr-i mezkûra vefâtından son-
ra muhallefâtından irs-i şer‘le kendisinden intikāl edecek emvâlin zabtı ve hıfz-ı 
ahvâli için evân-ı rüşd ve zamân-ı bülûğuna kadar müdde‘î-i mezkûru vasiyy-i 
mansûb seçdi. O da vesâyet-i mezbûreyi kabûl edip hizmet-i lâzımesini edâyı 
müte‘ahhid oldu. Şehâdetleri ba‘de ri‘âyeti şerâiti’l-kabûl inde’ş-şer‘ makbûl ve 
mu‘teber olmağın mûcebince hâkim müdde‘î-i mezbûrun vasîliğine hükm etti.
Cerâ zâlike ve hurrire fi’t-târihi’l-mezbûr.
Şuhûd: Hüsrev b. Abdullah, İdris Çelebi b. Yusuf, Mehmed b. Yusuf, Mustafa Ali, 
Hasan Rıdvan ve gayruhüm

245 [38b-1] Terekenin rıza ile taksim olunduğu
Bundan akdem kasaba-i Kasımpaşa’da Surûrî Çelebi mahallesinde fevt olup 
verâseti li ebeveyn kız karındaşı Selimşah’a ve zevcesi Râziye bt. Hüsrev’e münha-
sıra olan Dardağanoğlu demekle ma‘rûf Mehmed Reis b. Mustafa’nın [kız] karın-
daşı ve vârisesi mezbûre Selimşah tarafından husûs-ı âti’z-zikre nehc-i şer‘î üzre 
Nasuh b. Minnet ve Ali b. Abdullah şehâdetleri ile vekâleti sâbite olan fahrü’l-
akrân Hüseyin Çavuş b. Ali meclis-i şer‘-i şerîfde müteveffâ-yı mezbûrun zevcesi 
mezbûre Râziye mahzarında ikrâr ve takrîr-i merâm edip müteveffâ-yı mezbûrun 
cemî‘ muhallefâtı bey‘ olunup techîz ve tekfîn ve sâir mesârif-i lâzımesi ihrâc 
olundukdan sonra mezbûre Râziye’nin hisse-i şer‘iyyesine sekiz bin akçe düşüp 
ve mehr-i müecceli dahi dört bin akçe olup hissesi ve mehri cem‘an on iki bin 
akçe olup muhallefât-ı mezbûreye ben vâzı‘ü’l-yed olduğum ecilden meblağ-ı 
merkūmu bi’t-tamâm ve’l-kemâl mezkûre Râziye’ye verip haklaşmağı ta‘ahhüd ve 
iltizâm eyledim dedikde vekîl-i merkūmu cemî‘ kelimât-ı meşrûhasında mesfûre 
Râziye vicâhen ve şifâhen tasdîk edicek mâ vaka‘a kayd olundu.
Târih-i mezbûr.
Şuhûd: Hasan [b.] Ahmed el-İmâm, Mustafa [b.] Nasrullah, Hüsrev [b.] Abdullah, 
Mustafa [b.] Ali, Mahmud [b.] Mehmed, Mustafa [b.] Mehmed, el-Hâc İbrahim, 
Mustafa [b.] Mehmed er-Reis ve gayruhüm







246 [38b-2, Arapça] Mahmud b. Mehmed’in vasî üzerine nâzır atandığı
Hâkim-i muvakki‘-i a‘lâ hâze’l-kitâb, Kasımpaşa kasabası mahallâtından el-Hâc 
Ferhad mahallesinde sâkin olan bâ‘is-i tahrîr Mahmud b. Mehmed’i, babası bun-
dan akdem mahalle-i mezbûrede vefât eden Mahmud b. Ahmed nâm sagīre 
kıbel-i şer‘den mansûb vasî olan Mehmed Reis’e tasarruflarına nezâret etmesi ve 
vakt-i hesâbda muhâsebe eylemesi için nâzır nasb etti. Vasiyy-i mezkûr, nâzır-ı 
merkūmun izni ve ma‘rifeti olmadan sagīr-i mesfûra müteveffâ-yı mezbûr babası-
nın ve Âişe nâm anasının muhallefâtlarından intikāl eden mallar üzerinde tasar-
rufda bulunamayacaktır. O da nezâret-i mezkûreyi kabûl edip hizmet-i lâzımesini 
edâyı müte‘ahhid oldu.
Cerâ zâlike ve hurrire fi’l-yevmi’s-sânî aşer min Cumâdelâhire sene sitte ve elf.
Şuhûd: İdris [b.] Yusuf, Hasan [b.] Abdullah, el-Hâc Mehmed, Mustafa [b.] Meh-
med, Hüsrev [b.] Abdullah, Musli [b.] Mehmed

247 [38b-3, Arapça] Mehmed ve İsmihan adlı çocuklara vasî ve 
nâzır atandığı
Hâkim, hâmil-i kitâb Bekir Çelebi b. Abdullah’ı, mahmiye-i Galata mahallâtından 
Okçu Musa mahallesinde sâkin iken bundan akdem Megri kasabasında fevt olan 
merhûm Mustafa Reis’in Mehmed ve İsmihan nâm sagīreynine müteveffâ-yı 
mezbûr babalarından irs-i şer‘le intikāl eden emvâlin zabtı ve hıfz-ı ahvâli için 
evân-ı rüşd ve zamân-ı bülûğlarına kadar ihtiyâclarına binâen vasî nasb etti. 
Hâkim-i mûmâ-ileyh el-Hâc Yusuf Abdullah’ı da tasarruflarına nezâret etmesi ve 
vakt-i hesâbda muhâsebe eylemesi için vasiyy-i mezbûr üzerine nâzır-ı hasbî nasb 
etti. Her ikisi de vesâyet ve nezâret-i mezkûreyi kabûl edip hizmet-i lâzımelerini 
müte‘ahhid oldular.
Cerâ zâlike ve hurrire fî evâsıtı Cumâdelâhire sene sitte ve elf.
Şuhûd: Mehmed Reis b. Receb, Mehmed [b.] Mansur, Mehmed [b.] Ali, Rıdvan 
[b.] Hoca Abdullah ve gayruhüm

248 [38b-4, Arapça] Mustafa Reis’in Bekir b. Sinan’a ödünçten 
borcu olduğu
Reis-i sultânî Memi b. Şucâ‘ ve Mehmed b. Ali nâm kimesneler meclis-i şer‘-i 
şerîfe hâzır olup, Galata mahallâtından Okçu Musa mahallesinde sâkin iken bun-
dan akdem Megri kasabasında fevt olan merhûm Mustafa Reis’in Mehmed ve 
İsmihan nâm sagīreynine kıbel-i şer‘den mansûb vasî olan Bekir Çelebi b. Ab-
dullah mahzarında, bâ‘is-i tahrîr Bekir b. Sinan’dan sâdır olan da‘vâ-yı sahîha-i 







şer‘iyyede gıbbe’l-istişhâd şöyle şehâdet ettiler ki müdde‘î-i mezbûrun, müteveffâ-
yı merkūmun zimmetinde karz-ı şer‘î cihetinden râyicü’l-vakt on altın hakkı var-
dır. Şehâdetleri ba‘de ri‘âyeti şerâiti’l-kabûl inde’ş-şer‘ makbûl ve mu‘teber olmağın, 
müdde‘î-i mezbûra meblağ-ı mezkûru sağlığında müteveffâdan, vefâtından sonra 
muhallefâtından kısmen veya tamâmen almadığına dâir yemîn verildikden son-
ra şehâdetleri mûcebince meblağ-ı mezkûrun muhallefât-ı merhûmdan teslîmine 
hükm edildi.
Fi’t-târihi’l-mezbûr.
Şuhûd: Es-Sâbikūn

249 [39a-1, Arapça] Mehmed b. Ahmed adlı çocuğa nafaka takdir edildiği
Hâkim-i muvakki‘-i a‘lâ hâze’l-kitâb, Kasımpaşa kasabası mahallâtından el-Hâc 
Ferhad mahallesinde bundan akdem vefât eden merhûm Ahmed’in Mehmed nâm 
sagīr oğlunun nafakası, kisvesi ve sâir havâic-i zarûriyyesi için sagīr-i mezbûrun 
vasîsi Mehmed Reis b. (  ) nâm kimesne üzerine nâzır-ı hasbî olan Mahmud b. 
Mehmed’in talebi ile, müteveffâ-yı mezbûr babasının ve Âişe Hâtun nâm ana-
sının muhallefâtlarından irs-i şer‘le kendisine intikāl eden mallardan alınmak 
üzre, zeyl-i kitâbda mezkûr târihden i‘tibâren yevmî râyicü’l-vakt dört akçe farz 
ve takdîr etti ve vakt-i hâcetde istidâne edip lede’z-zafer rücû‘ etmesi için nâzır-ı 
merkūma izin verdi.
Cerâ zâlike ve hurrire fi’l-yevmi’s-sânî aşer min Cumâdelâhire sene sitte ve elf.
Şuhûd: İdris Çelebi b. Yusuf, Hasan b. Abdullah, el-Hâc Mehmed, Mustafa b. Meh-
med, Hüsrev b. Abdullah ve gayruhüm

250 [39a-2, Arapça] Kadı Veli Efendi’nin Bayram’da ödünçten 
alacağı olduğu
El-Hâc Ahmed b. Mahmud ve Mahmud b. Abdullah nâm kimesneler meclis-i 
şer‘-i şerîfe hâzırân olup hâric-i mahmiye-i Galata mahallâtından İskender Paşa 
mahallesinde bundan akdem fevt olan Bayram’ın Âişe nâm sagīre kızına kıbel-i 
şer‘den mansûb vasî olan Mustafa b. Ali nâm hasm-ı câhid mahzarında, bâ‘is-i 
tahrîr-i hâze’l-kitâb kadı Veli Efendi’den sâdır olan da‘vâ-yı sahîha-i şer‘iyyede 
gıbbe’l-istişhâd şöyle şehâdet ettiler ki müteveffâ-yı mezbûr hâl-i hayâtı ve 
kemâl-i akl ve sıhhatinde müdde‘î-i mezbûrun lehine, üzerinde ve zimmetinde 
karz-ı şer‘î cihetinden râyicü’l-vakt bin beş yüz akçe lâzımü’l-edâ ve vâcibü’l-
kazâ deyni olduğunu vasiyyet etti. Müdde‘î-i merkūma hayâtında kendisinden, 
vefâtından sonra muhallefâtından meblağ-ı mezbûru kısmen veya tamâmen 
almadığına, hibe etmediğine, bi vechin mine’l-vücûh ve sebebin mine’l-esbâb 
zimmetini ibrâ etmediğine dâir yemîn verildikden sonra şehâdetleri ba‘de 
ri‘âyeti şerâiti’l-kabûl inde’ş-şer‘ makbûl ve mu‘teber olmağın mûcebince hükm 
edildi.
Cerâ zâlike ve hurrire fi’l-yevmi’l-hâmis aşer mine’l-mezbûr.
Şuhûd: Mehmed b. Mahmud, Ramazan b. Ali, Muslihiddin, Mustafa b. Ali el-
Muhzır ve gayruhüm

251 [39a-3, Arapça] Kadı Veli Efendi’nin Bayram’ın kardeşi ve 
vârisi olduğu
Kadı Sâlih Efendi b. Bayram ve el-Hâc Ahmed b. Mahmud nâm kimesneler meclis-i 
şer‘-i şerîfe hâzırân olup, hâric-i mahmiye-i Galata mahallâtından İskender Paşa 
mahallesinde bundan akdem fevt olan merhûm Bayram’ın Âişe nâm sagīre kı-
zına vasiyy-i muhtâr olan Mahmud b. Abdullah nâm hasm-ı câhid mahzarında, 
hâmil-i kitâb kadı Veli Efendi b. İlyas’dan sâdır olan da‘vâ-yı sahîha-i şer‘iyyede 
gıbbe’l-istişhâd şöyle şehâdet ettiler ki müdde‘î-i mezbûr, müteveffâ-yı merkūmun 
ana baba bir karındaşı ve vârisidir. Zira müdde‘î-i mesfûr ve müteveffâ-yı mezbûr 
vilâyet-i Anadolu’da vâki‘ Serkiz kazâsı tevâbi‘inden Eriklice karyesinde fevt olan 
İlyas’ın oğullarıdır. Verâseti ona, sagīre-i mezbûreye ve müteveffânın zevcesine 
münhasırdır. Onlardan başka vâris ve terekeye müstahık kimesne ma‘lûmumuz 
değildir. Şehâdetleri ba‘de ri‘âyeti şerâiti’l-kabûl inde’ş-şer‘ makbûl ve mu‘teber ol-
mağın mûcebince hükm edildi.
Cerâ zâlike ve hurrire fi’t-târihi’l-mezbûr.
Şuhûd: Es-Sâbikūn

252 [39a-4, Arapça] Mehmed b. Hasan’ın evini bey‘ bi’l-vefâ yoluyla 
karısına sattığı
Mahrûse-i Galata mahallâtından Bereketzâde mahallesinde sâkin olan Mehmed 
b. Hasan meclis-i şer‘-i şerîfe hâzır olup sâhibi ve mâliki olduğu, elinde ve taht-ı 
tasarrufunda bulundurduğu, mahalle-i mezbûrede kâin, üç beyt-i ulvîyi, iki beyt-i 
süflîyi, helâyı, asmayı? ve muhavvatayı hâvî, bir tarafdan mumcu Ahmed mülkü, 
diğer tarafdan Derviş Efendi mülkü, öteki tarafdan kale duvarı ve tarîk-i âm ile 
mahdûd olan cemî‘-i menzilini cümle tevâbi‘ ve levâhıkı ve âmme-i menâfi‘ ve 
merâfıkı ile bâ‘ise-i tahrîr Ümmi bt. Mehmed nâm zevcesine râyicü’l-vakt otuz 
bin akçe semen-i mu‘ayyen-i makbûzla bey‘ bi’l-vefâ tarîki ile ve îcâb ve kabûlü 
hâvî bey‘-i bâtt-ı sahîh ile bey‘ ettiğini ikrâr etti. Vâki‘ ikrâr, müşteriye-i mezbûre 
kıbelinden husûs-ı mezbûra vekâleti Mehmed b. Abdullah ve Ahmed b. el-Hâc Ali 
nâm kimesnelerin şehâdetleri ile nehc-i şer‘î üzre sâbit olan Mehmed b. Mehmed 
tarafından vicâhen ve şifâhen tasdîk edildi.
Fi’t-târihi’l-mezbûr.
Şuhûd: Es-Sâbikūn

253 [39b-1] Bevvâb Bayram’ın muhallefâtı
Yağkapanı kapısında bevvâb olup bundan akdem sâkin olduğu hâric-i mahrûse-i 
Galata mahallâtından İskender Paşa mahallesinde vefât eden ve geride muhalle-
fâtının kendilerine münhasır olduğu Âişe nâm kızını ve Sâkine nâm zevcesini bı-
rakan merhûm Bayram’ın muhallefâtıdır.
Vaka‘a’t-tahrîr bi ma‘rifeti’l-vasî fî evâhiri Cumâdelâhire sene sitte ve elf.
Kıymeti
Asl-ı mal 9.771
An zimem-i nâs 8.000
An bahâ-i esbâb ve eskāl 1.771
Minhâ 5.615
Be-cihet-i deyn-i müsbet bi Veli 
Efendi et-Tâcir

1.500
Dellâliyye 30
Resm-i kısmet ma‘a ihzâriyye ve 
kalemiyye ve sâir?

285
Be-cihet-i hücec 60
Be-cihet-i techîz ve tekfîn 2.000
Be-cihet-i mehr-i zevce 1.800
El-Bâkī 4.096
Hisse-i zevce 518
Hisse-i bint 3.584

254 [39b-2, Arapça] Bayram’ın câriyesini kızı Âişe’ye bağışladığı
El-Hâc Ahmed b. Mahmud ve Mahmud b. İlyas nâm kimesneler meclis-i şer‘-i 
şerîfe hâzırân olup, hâric-i mahrûse-i Galata mahallâtından İskender Paşa mahal-
lesinde bundan akdem fevt olan merhûm Bayram b. ( )’in zevcesi ve vârisi Sâkine 
Hâtun mahzarında, müteveffâ-yı mezbûrun Âişe nâm sagīre kızına vasiyy-i muhtâr 
olan bâ‘is-i tahrîr Mahmud b. Abdullah’dan sâdır olan da‘vâ-yı sahîha-i şer‘iyyede 
gıbbe’l-istişhâd şöyle şehâdet ettiler ki müteveffâ-yı mezbûr hâl-i hayâtında 
sagīre-i mezkûre kızına Ruhısâni bt. Abdullah nâm câriye-i memlûkesini hibe ve 
teslîm etti. Şehâdetleri ba‘de ri‘âyeti şerâiti’l-kabûl inde’ş-şer‘ makbûl ve mu‘teber 
olmağın mûcebince hükm edildi.
Cerâ zâlike ve hurrire fi’t-târihi’l-mezbûr.
Şuhûd: Mâ sebeka fî isbâti vesâyeti’l-vasiyyi’l-mezbûr







255 [39b-3, Arapça] Murad Bey’in Frenk asıllı kölesini sözleşmeli 
olarak âzat ettiği
Kasımpaşa mahallâtından ( ) mahallesinde sâkin olan fahrü’l-akrân Murad Bey 
[b.] Abdülmennân kıbelinden ikrâr-ı husûs-ı âtîye vekâleti İbrahim Reis [b.] Ab-
dullah ve Hasan Reis b. Derviş’in şehâdetleri ile sâbit bulunan Receb Reis b. Ab-
dullah meclis-i şer‘a hâzır olup müvekkil-i müşârün-ileyhin, orta boylu, açık kaşlı, 
gök elâ koyun gözlü, sağ şakağında tüylü beni olan Efrenciyyü’l-asl el-Kartelânî 
Cuvan v. Sin nâm abd-i memlûkünü altı sene hizmet etmesi mukābilinde ve 
hizmet-i mezkûreyi tamâmladığında sâir ahrâr-ı asliyyîn-i mükellefîn gibi hür ol-
mak üzre kitâbete kesdiğini ikrâr eyledi.
Şuhûd: Mehmed [b.] Abdullah er-Reis, Mustafa b. Ali, Hüsrev [b.] Abdullah, Mus-
tafa [b.] İbrahim, Ali Reis ve gayruhüm

256 [39b-4] Âişe bt. Abdullah’ın muhallefâtı
Caferâbâd mahallesinde vefât edip geride verâsetinin kendilerine münhasır oldu-
ğu Mehmed nâm oğlunu ve Şeyh Yunus nâm zevcini bırakan merhûme Âişe bt. 
Abdullah’ın muhallefâtıdır.
Vaka‘a’t-tahrîr fî evâhiri Âhiri’l-Cumâdeyn sene sitte ve elf.
Kıymeti
Asl-ı mâl 16.360
An bahâi mübâye‘ât 11.360
An bahâi câriye 5.000
Minhâ
İhzâriyye 60
Resm-i kısmet 240
Defteriyye 20
Resm-i hücec 40
Yekûn 360
El-Bâkī 16.000
Hisse-i ibn 12.000
Hisse-i zevc 4.000
Zevc-i mezbûrun hissesine beş bin akçeye 
tahmîn olunan câriye verilip sagīre bin akçe 
reddi lâzımdır.

257 [40a-1, Arapça] Mehmed b. Şeyh Yunus adlı çocuğa vasî atandığı
Hâkim-i muvakki‘-i a‘lâ hâze’l-kitâb, Hazret-i Ebî Eyyûb-i Ensârî -aleyhi rahmetü’l-
Bârî- kasabası mahallâtından Caferâbâd mahallesinde sâkin olan hâmil-i kitâb 
Şeyh Yunus b. Sefer’i, Mehmed nâm sagīr oğluna mahalle-i mezbûrede bundan ak-
dem vefât eden merhûme Âişe Hâtun bt. Abdullah nâm anasının muhallefâtından 
irs-i şer‘le kendisine intikāl eden emvâlin zabtı ve hıfz-ı ahvâli için evân-ı rüşd ve 
zamân-ı bülûğuna kadar ihtiyâcına binâen vasî nasb etti. Mezbûr Şeyh Yunus da 
vesâyet-i mezbûreyi kabûl edip hizmet-i lâzımesini edâyı müte‘ahhid oldu.
Cerâ zâlike ve hurrire fî evâhiri şehri Cumâdelâhire li sene [sitte] ve elf bi hicreti’n-
nebî aleyhi’s-selâm ilâ yevmi’l-haşr ve’l-kıyâm.
Şuhûd: Mustafa b. Hacı Ahmed, Hüsrev b. Abdullah, Mustafa b. Ali, Hasan b. Rıd-
van ve gayruhüm

258 [40a-2] Mustafa Reis b. Ali’nin muhallefâtı
Mahrûse-i Galata mahallâtından Okçu Musa mahallesinde sâkin iken bundan 
akdem Megri kasabasında vefât eden ve geride verâsetinin kendilerine münha-
sır olduğu Mehmed nâm oğlunu, İsmihan nâm kızını, Meryem nâm zevcesini ve 
Emine nâm anasını bırakan merhûm Mustafa Reis b. Ali’nin muhallefâtıdır.
Vaka‘a’t-tahrîr fî evâsıtı Cumâdelâhire sene sitte ve elf.
Kıymeti
Asl-ı mâl 23.966
An bahâi mübâye‘ât
Kürde 221
Köhne zıbın 30
Börk destâr 28
Asetin 35
Dolama siyah 228
Arakiyye fes 50
Yağmurluk 352
Ferâce 340
Yastık 20
Astar 20

Çizme 32
Pabuç 14
Benevrek 48
Kavuk 24
Zenbil 13
Asel-i şem‘ 1.265

Çakşır 30
Varil 180
Tâbe 55
Torba? 30

…? 10
Bohça 74
Ba‘zı hırdavât 21
Gömlek don 90

…? ma‘a don 47

Çevre? 55
Ferâce 1.300
Câme-i alaca 400
Pirâhen ma‘a don 125
Makrama uçkur 24
Pirâhen ma‘a uçkur 108
Don gömlek 87
Don gömlek 87
Don gömlek 66
Mest ...? 34
Don uçkur 26
Sepet sandık 235

Çuval ma‘a harar 30
Makrama 35
Tuman 88
Kuşak 49
Makrama 27
Sahan ma‘a bohça 121







Çuval 50
Yemeni 850
Def‘a 174
Asel 105
Asel 390
Engür? 1534 ani’n-nukūd 112 
sikke-i hasene makbûz an yedi 
Hamza Bey akçe 

238
Ba‘de’l-ihrâcât
1.2346/ 
1.4738
Minhâ
Be cihet-i deyn 1.300
Be cihet-i dellâliyye? 122
Be cihet-i Kapan? 44
Resm-i kısmet 360
Kassâmiyye 120
İhzâriyye kâtibiyye 120
Resm-i hücec 80
Be cihet-i mehr-i zevce 5.000
Be cihet-i deyn 5.200
El-Bâkī
Hisse-i ibn 6.488
Hisse-i bint 2.744
Hisse-i zevce 1.452
Hisse-i üm 1.936

259 [40a-3, Arapça] Meryem bt. Hasan’ın mehir alacağı olduğu
Mevlânâ Alâaddin b. Âdil el-Hatîb ve Derviş Mehmed b. Ali nâm kimesneler 
meclis-i şer‘-i şerîfe hâzırân olup müteveffâ Mustafa Reis’in Mehmed ve İsmihan 
nâm sagīreynine kıbel-i şer‘den mansûb vasî olan Bekir b. Abdi nâm hasm-ı câhid 
mahzarında, müteveffâ-yı mezbûrun zevcesi hâmiletü hâze’l-kitâb Meryem bt. 
Hasan’dan sâdır olan da‘vâ-yı sahîha-i şer‘iyyede gıbbe’l-istişhâd şöyle şehâdet et-
tiler ki müdde‘iye-i mezbûrenin nikâhında ma‘kūdun-aleyh olan mehr-i müecceli 
cihetinden müteveffâ-yı mezkûrun zimmetinde râyicü’l-vakt beş bin akçe hakkı 
vardır. Şehâdetleri ba‘de ri‘âyeti şerâiti’l-kabûl inde’ş-şer‘ makbûl ve mu‘teber ol-
mağın ba‘de’t-tahlîfi’ş-şer‘î mûcebince hükm edildi.
Cerâ zâlike ve hurrire fî evâhiri Cumâdelâhire sene sitte ve elf.
Şuhûd: Hasan b. Hüseyin, el-Hâc Yusuf b. Abdullah, Mehmed b. Ali, Abdülkādir 
Hoca ve gayruhüm

260 [40a-4] el-Hâc Himmet’in borcunu ödediği
Oldur ki
Mahmiye-i Galata hâricinde vâki‘ İskender Paşa mahallesi sâkinlerinden olup 
bundan akdem vefât eden merhûm Bayram b. Abdullah nâm müteveffânın sul-
biye kızı Âişe bt. ( ) nâm sagīrenin kıbel-i şer‘den vasî nasb olunan Mahmud Beşe 
b. Abdullah nâm kimesne mahfil-i kazâda işbu bâ‘isü’l-kitâb el-Hâc Himmet b. 
Veli nâm kimesne muvâcehesinde takrîr-i merâm edip sagīre-i mezbûrenin ak-
çesinden bin akçe hakkı olup vesâyetim hasebiyle bi’t-tamâm alıp kabz edip bir 
akçe hakkı bâkī kalmadı dedikde mukırr-ı merkūmun vech-i meşrûh üzre olan 
kelimâtını mezbûr el-Hâc Himmet vicâhen tasdîk ettikden sonra mâ vaka‘a kayd-ı 
sicil olundu.
Şuhûd: Şükür b. Urgurlu, Mustafa b. Ali el-Muhzır, Mehmed b. Yusuf, Handan b. 
Abdullah ve gayruhüm

261 [40b-1, Arapça] Meryem bt. Hasan’ın kocasında mehir alacağı olduğu
Hasan b. Memi, Kamer bt. Abdullah ve Râziye bt. Abdullah nâm kimesneler 
meclis-i şer‘-i şerîfe hâzırûn olup, mahrûse-i Galata mahallâtından Okçu Musa 
mahallesinde sâkin iken bundan akdem Megri kasabasında vefât eden merhûm 
Mustafa Reis’in Mehmed ve İsmihan nâm sagīreynine kıbel-i şer‘den mansûb vasî 
olan Bekir Çelebi b. Abdi nâm hasm-ı câhid mahzarında, hâmile-i hâze’l-kitâb 
Meryem bt. Hasan’dan sâdır olan da‘vâ-yı sahîha-i şer‘iyyede gıbbe’l-istişhâd şöyle 
şehâdet ettiler ki müdde‘iye-i mezbûrenin müteveffâ-yı merkūm zevci zimmetin-
de, nikâhında ma‘kūdun-aleyh olan mehr-i müecceli cihetinden râyicü’l-vakt beş 
bin akçe, karz cihetinden iki yüz akçe lâzımü’l-edâ ve vâcibü’l-kazâ hakkı var-
dır. Müteveffâ-yı mezbûr bizim yanımızda ve katımızda böyle ikrâr ve i‘tirâf etti. 
Şehâdetleri ba‘de ri‘âyeti şerâiti’l-kabûl inde’ş-şer‘ makbûl ve mu‘teber olmağın 
ba‘de’t-tahlîfi’ş-şer‘î mûcebince hükm edildi.
Cerâ zâlike fi’t-târihi’l-mezbûr.
Şuhûdü’l-hâl: Derviş Mehmed b. Ali, Hüsrev b. Abdullah, Mustafa b. Ali, Hasan 
b. Rıdvan ve gayruhüm

262 [40b-2, Arapça] Davud Çavuş’un beş kölesini âzat ettiği
Mahrûse-i Kostantıniyye mahallâtından Hoca Paşa mahallesinde sâkin olan 
fahrü’l-emâsil Davud Çavuş b. İbrahim kıbelinden âti’z-zikr âzâd ve tahrîr ikrârına 
vekâleti Mustafa Çavuş b. Abdullah ve el-Hâc Mehmed b. Fethullah el-Müezzin 
ve İbrahim b. İsmail er-Reisü’s-sultânî nâm kimesnelerin şehâdetleri ile sâbit olan 
fahrü’l-akrân Mahmud Çavuş b. Kasım meclis-i şer‘-i şerîfe hâzır olup müvekkil-i 
mezbûrunun, orta boylu, açık kaşlı, sarışın, elâ gözlü, Rusiyyü’l-asl hâmil-i kitâb 
Hasan b. Abdullah nâm abd-i memlûkünü, sonra uzun boylu, çatık kaşlı, kara 
gözlü, göğsünde eser-i cerh bulunan Gürciyyü’l-asl Behzat b. Abdullah nâm abd-i 
memlûkünü, sonra orta boylu, açık kaşlı, gök gözlü, dişleri açık, boynunda ve 
ağız kenarında iki beni bulunan Çerkeziyyü’l-asl Yusuf b. Abdullah nâm abd-i 
memlûkünü, sonra orta boylu, çatık kaşlı, kara gözlü, sol şakağında ben bulu-
nan Girid asıllı Kenan b. Abdullah’ı, sonra orta boylu, açık kaşlı, iki kaşı arasında 
eser-i cerh bulunan Habeşiyyü’l-asl Reyhan b. Abdullah nâm abd-i memlûkünü 
hasbeten lillâhi te‘âlâ ve ibtigāen li merzâtihî âzâd ve tahrîr ettiğini ikrâr eyle-
di. Mezkûrûn köleler bu sûretle sâir ahrâr-ı asliyyîn-i mükellefîn gibi hür oldular. 
Vâki‘ ikrâr kendileri tarafından vicâhen ve şifâhen tasdîk edildi.
Cerâ zâlike ve hurrire fî evâhiri Cumâdelâhire sene sitte ve elf.
Şuhûd: Receb b. Abdullah, Bayram b. Abdullah, Hüsrev b. Abdullah, Mustafa b. 
Ali, Mehmed b. Yusuf, fahrü’l-akrân Mehmed Çavuş, Süleyman Bey [b.] Mustafa, 
Osman Çelebi el-Müezzin?, …? b. Mehmed ve gayruhüm

263 [40b-3, Arapça] Sefer Kethüdâ’nın Kıbrıs asıllı câriyesini âzat ettiği
Mahrûse-i Galata mahallâtından Okçu Musa mahallesinde sâkin olan Sefer 
Kethüdâ kıbelinden âti’z-zikr âzâd ikrârına vekâleti Ahmed b. İlyas ve Hasan b. 
Abdullah’ın şehâdetleri ile sâbit olan Bekir b. Abdi meclis-i şer‘-i şerîfe hâzır olup 
müvekkil-i mezbûrunun uzun boylu, açık kaşlı, elâ gözlü, Kıbrısiyyetü’l-asl iki 
kaşı arasında eser-i cerh bulunan Efendiye bt. Abdullah nâm câriye-i memlûkesini 
hasbeten lillâhi te‘âlâ ve ibtigāen li merzâtihi’r-rabbi’r-rahîm âzâd ve tahrîr ettiğini 
ikrâr eyledi. Câriye-i mezbûre bu sûretle sâir harâir-i asliyyât-ı mükellefât gibi 
hürre oldu.
Fî evâsıtı Cumâdelâhire sene sitte ve elf.
Şuhûd: Mehmed b. el-Hâc Mustafa, Ali b. Ahmed, Mustafa b. Ahmed, Rıdvan 
Hoca b. Abdullah, Hüsrev el-Muhzır ve gayruhüm

264 [40b-4, Arapça] Şehzâde Hatun’un Rus asıllı câriyesini âzat ettiği
Hâric-i mahrûse-i Galata mahallâtından Yazıcı Mescidi mahallesinde sâkine olan 
Şehzâde Hâtun bt. el-Hâc Ahmed kıbelinden âti’z-zikr âzâd ikrârına vekâleti 
Hasan [b.] Abdullah [ve] Veli b. Mehmed’in şehâdetleri ile sâbit olan mahalle-i 
mezbûre imâmı Ali b. Mehmed meclis-i şer‘-i şerîf-i şâmih-i imâd ve mahfil-i 
dîn-i münîf[-i râsih-i evtâd]a hâzır olup müvekkile-i mezbûresinin, orta boylu, 
açık kaşlı, gök elâ gözlü, sağ elinde eser-i cerh bulunan Rusiyyetü’l-asl hâmiletü 
hâze’l-kitâb Zamâne Dâye bt. Abdullah nâm câriye-i memlûkesini hasbeten 
lillâhi’l-azîm âzâd ve tahrîr ettiğini ikrâr eyledi. Câriye-i mezbûre bu sûretle sâir 
harâir-i asliyyât-ı mükellefât gibi hürre oldu. Vâki‘ ikrâr, câriye-i merkūme tara-
fından tasdîk edildi.
Fî evâili Recebi’l-mürecceb sene sitte ve elf.
Şuhûd: Yunus Bey b. Abdullah el-Cündî, el-Hâc Cafer b. Yusuf, Ali Bey er-Râcil, 
Receb b. Mahmud, Nasuh el-Bevvâb, Mehmed [b.] Abdurrahman, Mehmed b. 
Hasan, Burak b. Yusuf, Mustafa b. Ali el-Muhzır ve gayruhüm







265 [41a-1] Râziye Hatun’un miras payını aldığı
Bundan akdem kasaba-i Kasımp[aşa’da] Surûrî Çelebi mahallesinde fevt olan 
Dardağanoğlu demekle ma‘rûf Mehmed Reis’in zevcesi Râziye Hâtun meclis-i 
şer‘-i şerîfde müteveffâ-yı mezbûrun kız karındaşı ve vârisesi fahrü’l-muhadderât 
Selimşah Hâtun tarafından bimâ hüve nehcü’s-sübût şer‘an vekâleti sâbite olan 
tersâne-i âmire çavuşlarından Hüseyin Reis b. Ali mahzarında bi’t-tav‘ ve’r-rızâ 
ikrâr ve takrîr-i merâm edip müteveffâ-yı mezbûrun muhallefâtından dört bin 
akçe mehr-i müeccelimi ve kassâm defteri mûcebince bana düşen sekiz bin akçe 
hisse-i şer‘iyyemi vekîl-i mezbûrun yedinden bi’t-tamâm ve’l-kemâl alıp kabz ey-
ledim mehrimden ve hissemden muhallefât-ı mezbûrede bir akçe ve bir habbe 
hakkım kalmadı min ba‘d husûseyn-i mezbûreyne müte‘allik taleb ve da‘vâm yok-
tur eğer taleb ve da‘vâ edersem lede’l-hükkâm istimâ‘ olunmaya dedikde mukırra-i 
mezbûreyi ikrâr-ı meşrûhunda vekîl-i mezbûr vicâhen tasdîk ve şifâhen tahkīk 
edicek mâ hüve’l-vâki‘ vukū‘u üzre gıbbe’t-taleb kayd ve ketb olundu.
Cerâ zâlike ve hurrire fî evâili Recebi’l-mürecceb sene sitte ve elf.
Şuhûd: Mevlânâ Hasan Ahmed el-İmâm, Hüseyin b. Yusuf, el-Hâc Memi b. Süley-
man, Mustafa el-Muhzır, Hüsrev [b.] Abdullah, Hasan kâtib ve gayruhüm

266 [41a-2, Arapça] Ali ve İsmihan adlı çocukların Mustafa b. Halil’de 
ödünçten alacakları olduğu
Surûrî mescidi imâmı Ahmed b. Ali, Hasan b. Kasım ve el-Hâc Şaban b. İvaz nâm 
kimesneler meclis-i şer‘-i şerîfe hâzırûn olup Kasımpaşa kasabası mahallâtından 
Kulaksız mahallesinde bundan akdem fevt olan merhûm Mustafa b. Halil’in 
muhallefâtına vâzı‘-ı yed olan, Havâss-ı mahrûse-i Kostantıniyye ve Galata’da vâki‘ 
beytülmâl emîni fahrü’l-akrân Mehmed Çavuş b. Abdülmennân mahzarında ve 
müteveffâ-yı mezbûrun zevcesi ve vârisi Nisâ Hâtun bt. Dede kıbelinden husûs-ı 
âti’z-zikre vekâleti bimâ hüve nehcü’s-sübût sâbit olan Cafer b. Abdullah mahza-
rında, müteveffâ Pervâne b. Abdullah’ın Ali ve İsmihan nâm sagīreynine kıbel-i 
şer‘den mansûb vasî olan Hâni Hâtun bt. Ali’nin vekîl-i şer‘îsi olan Mehmed Reis 
b. Hüseyin’den sâdır olan da‘vâ-yı sahîha-i şer‘iyyede gıbbe’l-istişhâd şöyle şehâdet 
ettiler ki sagīreyn-i med‘uvveynin mezbûr babalarının muhallefâtından irs-i şer‘le 
kendilerine intikāl eden emvâlden ve karz cihetinden müteveffâ-yı mezkûr üze-
rinde ve zimmetinde râyicü’l-vakt yedi bin yedi yüz yetmiş beş akçe hakkı vardır. 
Şehâdetleri ba‘de ri‘âyeti şerâiti’l-kabûl inde’ş-şer‘ makbûl ve mu‘teber olmağın 
ba‘de’t-tahlîfi’ş-şer‘î mûcebince hükm edildi.
Şuhûd: Abdülaziz b. Mehmed el-İmâm, Ahmed b. Mustafa, el-Hâc Mehmed [b.] 
Süleyman, Mehmed [b.] Abdullah, Hasan Çelebi [b.] Kasım, Mustafa [b.] Nurul-
lah ve gayruhüm







267 [41a-3, Arapça] Mehmed Ağa’nın Mustafa b. Halil’de ödünçten 
alacağı olduğu
Ahmed b. Bayram ve Behram b. Abdullah nâm kimesneler meclis-i şer‘-i şerîfe 
hâzırân olup Kasımpaşa kasabası mahallâtından Kulaksız mahallesinde bun-
dan akdem fevt olan merhûm Mustafa b. Halil’in muhallefâtına vâzı‘-ı yed olan, 
Havâss-ı mahrûse-i Kostantıniyye ve Galata’da vâki‘ beytülmâl emîni fahrü’l-
akrân Mehmed Çavuş b. Abdülmennân mahzarında ve müteveffâ-yı mezbûrun 
zevcesi ve vârisi Nisâ Hâtun bt. Dede kıbelinden husûs-ı âti’z-zikre vekâleti bimâ 
hüve nehcü’s-sübût sâbit olan Cafer b. Abdullah mahzarında, hâmil-i hâze’l-kitâb 
fahrü’l-emsâl Mehmed Ağa b. Kurd’dan sâdır olan da‘vâ-yı sahîha-i şer‘iyyede 
gıbbe’l-istişhâd şöyle şehâdet ettiler ki müdde‘iye-i mezbûrenin müteveffâ-yı 
merkūmun zimmetinde karz-ı şer‘î cihetinden lâzımü’l-edâ ve vâcibü’l-kazâ 
râyicü’l-vakt yüz altın hakkı vardır. Müdde‘iye-i mezbûre meblağ-ı merkūmu 
küllen veya ba‘zan müteveffâ-yı merkūmdan veya vekîlinden veya ölümünden 
sonra muhallefâtından almadığına, hibe etmediğine, bi vechin mine’l-vücûh 
zimmetini ibrâ etmediğine dâir yemîn billâhi te‘âlâ ettikden sonra şehâdetleri 
ba‘de ri‘âyeti şerâiti’l-kabûl inde’ş-şer‘ makbûl ve mu‘teber olmağın mûcebince 
hükm edildi.
Fi’t-[târihi’l]-mezbûr.
Şuhûd: Es-Sâbikūn

268 [41a-4, Arapça] Mehmed Ağa’nın Mustafa b. Halil’de alacağı olduğu
Mehmed b. Ahmed, Mehmed b. Hasan, Mehmed b. Abdullah ve Memi b. Hüseyin 
nâm kimesneler meclis-i şer‘a hâzırûn olup Kasımpaşa kasabası mahallâtından 
Kulaksız mahallesinde bundan akdem fevt olan Köprücü tâifesinden merhûm 
Mustafa b. Halil’in muhallefâtına vâzı‘-ı yed olan, Havâss-ı mahrûse-i Kos-
tantıniyye ve Galata’da vâki‘ beytülmâl emîni fahrü’l-akrân Mehmed Çavuş b. 
Abdülmennân mahzarında ve müteveffâ-yı mezbûrun zevcesi ve vârisi Nisâ Hâtun 
bt. Dede kıbelinden husûs-ı âti’z-zikre vekâleti bimâ hüve nehcü’s-sübût sâbit olan 
Cafer b. Abdullah mahzarında, tâife-i mezkûre ağası bâ‘is-i tahrîr fahrü’l-emsâl 
Mehmed Ağa b. Kurd’dan sâdır olan da‘vâ-yı sahîha-i şer‘iyyede gıbbe’l-istişhâd 
şöyle şehâdet ettiler ki müdde‘î-i mezbûrun müteveffâ-yı merkūmun zimmetinde 
rûzî akçesi cihetinden râyicü’l-vakt yedi bin akçe hakkı vardır. Şehâdetleri ba‘de 
ri‘âyeti şerâiti’l-kabûl inde’ş-şer‘ makbûl ve mu‘teber olmağın ba‘de’t-tahlîfi’ş-şer‘î 
mûcebince hükm edildi.
Fi’t-târihi’l-mezbûr.
Şuhûd: Mâ sebeka







269 [41b-1, Arapça] Ayni bt. İlyas’ın ev bedelinden Mustafa b. Halil’de 
alacağı olduğu
Mustafa Reis b. İsa ve el-Hâc Mustafa b. Hüseyin ve (…) nâm kimesneler meclis-i 
şer‘-i şerîfe hâzırûn olup Kasımpaşa kasabası mahallâtından Kulaksız mahallesin-
de bundan akdem fevt olan merhûm Mustafa b. Halil’in muhallefâtına vâzı‘-ı yed 
olan, Havâss-ı mahrûse-i Kostantıniyye ve Galata’da vâki‘ beytülmâl emîni fahrü’l-
akrân Mehmed Çavuş b. Abdülmennân mahzarında ve müteveffâ-yı mezbûrun 
zevcesi ve vârisi Nisâ Hâtun bt. Dede kıbelinden husûs-ı âti’z-zikre vekâleti bimâ 
hüve nehcü’s-sübût sâbit olan Cafer b. Abdullah mahzarında, babası bundan ak-
dem el-Hâc Ferhad mahallesinde fevt olan Aynî bt. İlyas nâm sagīreye kıbel-i 
şer‘den mansûb vasî olan bâ‘is-i tahrîr-i hâze’l-kitâb Mehmed b. Ali’den sâdır olan 
da‘vâ-yı sahîha-i şer‘iyyede gıbbe’l-istişhâd şöyle şehâdet ettiler ki müteveffâ-yı 
mezbûrun zimmetinde, sagīre-i merkūmeye babasının muhallefâtından irs-i şer‘le 
kalan mallardan el-Hâc Hasan mahallesinde kâin, hudûdu inde’l-cîrân ma‘lûm 
olan menzilin istiğlâl yoluyla iştirâsı cihetinden râyicü’l-vakt on bir bin akçe deyn 
vardır. Şehâdetleri ba‘de ri‘âyeti şerâiti’l-kabûl inde’ş-şer‘ makbûl ve mu‘teber ol-
mağın ba‘de’t-tahlîfi’ş-şer‘î mûcebince hükm edildi.
Cerâ zâlike ve hurrire fî evâili Recebi’l-mürecceb sene sitte ve elf.
Şuhûd: Es-Sâbikūn

270 [41b-2, Arapça] İbrahim b. Behram’ın Mahmud’da mudârebeden 
alacağı olduğu
Ahmed b. Tur Hasan ve Yunus b. Hasan nâm kimesneler meclis-i şer‘a hâzırân 
olup hâric-i Galata mahallâtından Mustafa Ağa mahallesinde bundan akdem fevt 
olan Mahmud nâm kimesnenin Emine nâm sagīre kızına vasî olan el-Hâc Ah-
med b. Şaban mahzarında, İbrahim b. Behram’dan sâdır olan da‘vâ-yı sahîha-i 
şer‘iyyede gıbbe’l-istişhâd şöyle şehâdet ettiler ki müdde‘î-i merkūmun, müteveffâ-
yı mezbûrun zimmetinde mudârebe-i şer‘iyye cihetinden râyicü’l-vakt bin akçe 
hakkı vardır. Müdde‘î-i mezbûra meblağ-ı merkūmu müteveffâ-yı mezkûrdan 
bi vechin mine’l-vücûh almadığına dâir yemîn verilmesinden sonra şehâdetleri 
ba‘de ri‘âyeti şerâiti’l-kabûl inde’ş-şer‘ makbûl ve mu‘teber olmağın mûcebince 
hükm edildi.
Fî evâsıtı Receb sene sitte ve elf.
Şuhûd: Mustafa b. Turan, Hüsrev b. Abdullah, Mehmed b. Yusuf, Mustafa Muhzır-ı 
askerî ve gayruhüm







271 [41b-3, Arapça] Mehmed Ağa b. Kurd’un Mustafa b. Halil’in 
muhallefâtı dahilindeki evini satın aldığı
Kasımpaşa kasabası mahallâtından Kulaksız mahallesinde bundan akdem 
fevt olan merhûm Mustafa b. Halil’in muhallefâtına vâzı‘-ı yed olan, Havâss-ı 
mahrûse-i Kostantıniyye ve Galata’da vâki‘ beytülmâl emîni fahrü’l-akrân Meh-
med Çavuş b. Abdülmennân ve müteveffâ-yı mezbûrun zevcesi Nisâ Hâtun bt. 
Dede kıbelinden bey‘-i âti’z-zikre vekâleti bimâ hüve nehcü’s-sübût sâbit olan 
fahrü’l-emâsil ve’l-eşbâh Cafer b. Abdullah meclis-i şer‘-i şerîfe hâzırân olup 
şöyle ikrâr ve takrîr-i merâm ettiler ki müteveffâ-yı mezbûrun muhallefâtına 
dâhil bulunan, kasaba-i mezbûre mahallâtından el-Hâc Hasan mahallesinde 
kâin, üç beyt-i ulvîyi, iki beyt-i süflîyi, duvarı, dükkânı, su kuyusunu, helâyı, 
eşcâr-ı müsmire ve üzüm bağını hâvî bahçeyi müştemil olan, bir tarafdan Receb 
b. Abdullah mülkü, diğer tarafdan el-Hâc Memi mülkü, öteki tarafdan Abdullah 
b. Memi mülkü ve diğer tarafdan da tarîk ile mahdûd cemî‘ menzilini cümle 
tevâbi‘ ve levâhıkı ve âmme-i menâfi‘ ve merâfıkı ile râyicü’l-vakt otuz dokuz 
bin dört yüz yetmiş akçe semen-i mu‘ayyen-i makbûz ile hâmil-i hâze’l-kitâb 
fahrü’l-a‘yân Mehmed Ağa b. Kurd’a îcâb kabûl ve teslîm tesellümü hâvî bey‘-i 
bâtt-ı sahîh ile bey‘ ettiler. Mezbûr Mehmed Ağa da kendi malıyla ve kendisi 
için menzil-i mezbûru ikisinden iştirâ etti. İşbu mübâya‘a, menzil-i merkūmun 
mirâren ve kirâren mecâlis-i tâlibîn ve mehâfil-i râtıbîne arz edilip rağabât-ı 
nâsın kesilmesinden ve meblağ-ı merkūmla müşterî-i mezkûr üzerinde karâr 
kılmasından sonra vukū‘ buldu. Vâki‘ ikrâr müşterî-i mezbûr tarafından vicâhen 
ve şifâhen tasdîk edildi.
Cerâ zâlike ve hurrire fi’t-târihi’l-mezbûr.
Şuhûd: Abdülaziz b. Mehmed el-İmâm, Ahmed b. Mustafa, el-Hâc Mehmed b. Sü-
leyman, Hasan [b.] Kasım, Mustafa [b.] Nuri, Mustafa [b.] Ali el-Muhzır, Mehmed 
b. Yusuf, kâtibü’l-hurûf Hasan, Hüsrev b. Abdullah ve gayruhüm mine’l-huzzâr

272 [42a-1] Mehmed’in miras ihtilâfında Osman Bey ile sulh olduğu
Oldur ki
Mahmiye-i Kostantıniyye mahallâtından Seydi Halîfe mahallesi sâkinlerinden olup 
bundan akdem vefât eden merhûme Hûri bt. Abdullah nâm hâtunun li eb ve üm 
karındaşı oğlu Mehmed nâm bâliğ meclis-i şer‘de işbu hâfızü’l-kitâb müteveffât-ı 
mezbûrenin zevc-i metrûkü olan Osman Bey b. Hacı nâm Cündî muvâcehesinde 
takrîr-i kelâm ve ta‘bîr ani’l-merâm edip müteveffât-ı merkūmenin muhallefâtı 
husûsunda zevc-i merkūm Osman Bey ile mâbeynimizde münâza‘ât-ı kesîre ve 
muhâsamât-ı şedîde vâki‘ olmuşdu el-hâletü hâzihî mastûr Osman Bey’e yine 
mahmiye-i mezbûrede vâki‘ Davud Paşa iskelesi kurbunda inde’l-ahâlî ve’l-cîrân 
ma‘lûmetü’l-hudûd olan dört bin akçe kıymetli bir bâb bozahâne dükkânını teslîm 
edip ol dahi kabz ve tesellüm eyleyip ba‘de’l-yevm müteveffât-ı merkūmenin 
muhallefâtı husûsunda da‘vâ ve nizâ‘ım kalmadı, zimmetini ibrâ-i âm ile ibrâ ve 
iskāt-ı tâm ile iskāt eyledim dedikde mukırr-ı merkūmun vech-i meşrûh üzre olan 
kelâmın merkūm Osman Bey vicâhen tasdîk ve tahkīk ettikden sonra mâ hüve’l-
vâki‘ alâ vukū‘ihî kayd olundu
Tahrîren fi’l-yevmi’s-sâmin aşer min şehri Receb sene sitte ve elf.
Şuhûdü’l-hâl: Hüsam Efendi b. Şaban el-Mütevellî, Murtaza b. ( ), el-Hâc Ali b. Sü-
leyman er-Râcil, Sinan b. Ali el-Müezzin, el-Hâc Mehmed b. Ali, Ahmed b. Sinan 
ve gayruhüm

273 [42a-2, Arapça] Abdülbâki Efendi’nin kassâmlık hizmetine başladığı
Medîne-i Galata ve Havâss-ı Kostantıniyye ve Marmara adalarındaki hizmet-i 
kısmetin ibtidâsı, sultânü’l-ulemâi’l-asr burhânü’l-fuzalâi’d-dehr mevle’l-mevâlî 
sultânü’l-e‘âlî seyyidünâ ve min külli’l-vücûh evlânâ Abdülbâkī Efendi hazret-
leri lâ zâle izzuhû ilâ yevmi’l-kıyâme zamânında 1006 senesi Receb-i mürecceb 
ayının yirminci günüdür. Ben fakīrü’l-verâ İmâmzâde demekle ma‘rûf Mustafa b. 
İbrahim’im. Ce‘ale’llâhu’t-takvâ ufiye anhüme’l-a‘lâ

274 [42a-3, Arapça] Emine bt. Mahmud Reis adlı çocuğa nafaka takdiri
Hüccet-i nafaka
Hâkim-i muvakki‘-i a‘lâ hâze’l-kitâb bi tevkī‘ihi’l-müstetâb, hâric-i Galata 
mahallâtından Mustafa Ağa mahallesinde bundan akdem vefât eden Mahmud 
Reis’in Emine nâm sagīre kızının nafakası, kisvesi ve sâir havâic-i lâzımesi için 
himâye ve terbiyesi altında bulunduğu Fâtıma Hâtun bt. Abdullah nâm anası-
nın talebiyle müteveffâ-yı mezbûr babasından irs-i şer‘le kendisine intikāl eden 
emvâlden alınmak üzre zeyilde mezkûr târihden i‘tibâren yevmî râyicü’l-vakt se-
kiz akçe farz ve takdîr etti ve meblağ-ı mefrûzun sagīre-i merkūme için sarfına 
mezbûre Fâtıma Hâtun’a izin verdi.
Cerâ zâlike ve hurrire fi’l-yevmi’s-sânî ve’l-ışrîn min şehri Receb sene sitte ve elf.
Şuhûd: Muslihiddin Efendi b. Veli, Hanefi b. Mahmud, Hüseyin b. el-Hâc Yusuf, 
Mehmed Çavuş b. Hüseyin el-Mübâşir, Ali Reis b. Üveys, Hasan b. Memi, Ahmed 
b. Mahmud, Mehmed b. el-Muhzır, Mustafa b. el-Muhzır ve gayruhüm mine’l-
hâzırîn







275 [42a-4, Arapça] Mustafa Reis’in Gürcü asıllı câriyesini âzat ettiği
Itâknâme-i Şâkire
Tophâne mahallâtından Cihangir mahallesinde sâkin olan fahrü’l-akrân Musta-
fa Reis b. Abdullah meclis-i şer‘-i şerîfe hâzır olup, orta boylu, kara gözlü, be-
yaz tenli, Gürciyyetü’l-asl hâmiletü hâze’l-kitâb Şâkire bt. Abdullah nâm câriye-i 
memlûkesini hasbeten lillâhi’l-aliyyi’l-azîm ve taleben li merzâti rabbihi’l-kerîm 
yevme lâ yenfa‘u mâlün ve lâ benûn illâ men etallâhe bi kalbin selîm âzâd ve 
tahrîr ettiğini ikrâr eyledi. Câriye-i mezbûre ba‘de’l-yevm, sâir harâir-i asliyyât-ı 
mükellefât gibi hürre oldu.
Cerâ zâlike ve hurrire fi’l-yevmi’s-sâdis ve’l-ışrîn [min] şehri Recebi’l-mürecceb 
sene sitte ve elf.
Şuhûd: Mustafa b. Cafer, Murad Reis b. Abdullah, Pervâne Kethüdâ b. Abdullah, 
Hüsrev b. el-Muhzır, Mustafa b. Ramazan ve gayruhüm mine’l-hâzırîn

276 [42a-5, Arapça] Cenâne Hatun’un miras payını alması için 
Murad Bey’i vekîl ettiği
Hüccet-i vekâlet
Hâl-i hayâtında dâhil-i mahrûse-i Galata mahallâtından Yeldeğirmeni mahalle-
sinde sâkin iken bundan akdem Kıbrıs’ta vefât eden Keşkül demekle ma‘rûf olan 
merhûm Hasan b. Abdullah’ın usûbet-i nesebiyye cihetiyle vârisi olan Cenâne 
Hâtun bt. Abdullah meclis-i şer‘-i şerîfeye hâzıra olup müteveffâ-yı mezbûrdan 
irs-i şer‘le kendisine intikāl eden cemî‘ hissesinin kabzına, kabz ve îsâl için 
lâzım gelen husûsâta ve vakt-i hâcetde hükkâm-ı kirâm indinde muhâsama ve 
mürâfa‘aya hâmil-i hâze’l-kitâb bevvâb-ı sultânî Murad Bey b. Durmuş’u vekîl 
edip nefsine nâib kıldı. Mezbûr Murad Bey de vekâlet-i mezkûreyi kabûl edip 
hizmet-i lâzımesini edâyı müte‘ahhid oldu.
Cerâ zâlike ve hurrire fî evâhiri şehri Receb sene sitte ve elf.
Şuhûd: Hasan Halîfe b. Ahmed el-İmâm, Ali Halîfe b. Mehmed, Mahmud b. Ali, 
Pîrî b. Mehmed, Veli b. Bâli, Mehmed b. Yusuf

277 [42a-6, Arapça] İsmi bt. Cafer adlı çocuğa vasî atandığı
Hüccet-i vesâyet
Hâkim-i askerî muvakki‘-i a‘le’l-kitâb bi tevkī‘ihi’l-müstetâb, hâl-i hayâtında Ka-
sımpaşa kasabası mahallâtından Sirkeci mahallesinde sâkin olan ve bundan ak-
dem İznikmid kasabasında vefât eden Cafer’in Esma nâm sagīre kızına, hıfz-ı 
emvâli ve zabt-ı ahvâli için ihtiyâcına binâen hâmiletü hâze’l-kitâb Fahri Hâtun bt. 
Mahmud’u kıbel-i şer‘-i şerîfden mansûb vasî nasb etti. Mezbûre Fahri Hâtun da 
vesâyet-i mezbûreyi kabûl edip hizmet-i lâzımesini edâyı ta‘ahhüd etti.
Cerâ zâlike ve hurrire fî evâhiri şehri Receb sene sitte ve elf.
Şuhûd: İbrahim Efendi el-Müderris, Musli Halîfe b. Şaban el-İmâm, Mehmed 
Reis b. Ahmed, Hüseyin Çavuş b. Ali ve Mustafa b. Mevlânâ ve gayruhüm mine’l-
hâzırîn

278 [42b-1, Arapça] Mustafa Bey’in Rus asıllı kölesini âzat ettiği
Itâknâme-i Rıdvan
Mahrûse-i Kostantıniyye mahallâtından, merhûm ve mağfûrun leh Emir Buhârî 
kurbundaki Hoca Üveys mahallesinde sâkin olan silahdârân zümresinden fahrü’l-
eşbâh Mustafa Bey b. Abdullah meclis-i şer‘-i şerîf-i Ahmedî ve mahfil-i dîn-i 
münîf-i Muhammedî’ye hâzır olup, orta boylu, sarışın, gök gözlü, açık kaşlı, sağ ve 
sol yanağında et beni olan, Rusiyyü’l-asl hâmil-i hâze’l-kitâb Rıdvan b. Abdullah 
nâm abd-i memlûkünü hasbeten lillâhi’l-azîm âzâd ve tahrîr ettiğini ikrâr eyledi. 
Abd-i mevsûf-ı mezbûr bu sûretle sâir ahrâr-ı asliyyîn-i mükellefîn gibi hür oldu.
Cerâ zâlike ve hurrire fi’l-yevmi’s-sâbi‘ ve’l-ışrîn min şehri Recebi’l-mürecceb 
sene sitte ve elf.
Şuhûd: Abdülkerim Efendi b. eş-Şeyh Yusuf el-Müderris ve Mehmed Çavuş b. Ab-
dullah Emîn-i Galata, Seyyid Hüseyin b. Seyyid Mustafa, es-Seyyid Kasım b. es-
Seyyid Mustafa, Hasan Subaşı b. Abdullah Yayabaşı, el-Hâc Hüsrev b. Abdullah el-
Mütevellî, Ramazan Halîfe [b.] Ahmed el-İmâm, Mehmed b. Vildan, el-Hâc Ali b. 
Abdullah el-Cündî, Abdullah b. Himmet el-Müezzin, Mehmed b. Hasan eş-şehîr 
bi Börekçizâde, Hüseyin b. Kılıç Pilari?, Mehmed b. Kılıç ve gayruhüm

279 [42b-2, Arapça] Memi Reis’in Boğdan asıllı kölesini sözleşmeli 
olarak âzat ettiği
Mükâtebenâme-i Rado ez-zimmî
Fahrü’l-akrân Memi Reis b. Abdullah kıbelinden âti’z-zikr mükâtebe ikrârına 
vekâleti İbrahim Reis b. Mehmed ve Mehmed Reis b. Ali’nin şehâdetleri ile sâbit 
olan vekîl Hüseyin Reis b. İbrahim meclis-i şer‘-i şerîfe hâzır olup müvekkil-i 
mezbûrunun, zimmî, esmer, kara gözlü, açık kaşlı, uzun boylu, sağ kaşında eser-i 
cerh bulunan Boğdaniyyü’l-asl hâmil-i hâze’l-kitâb Rado v. Krista nâm müdde‘î-i 
merkūm abd-i memlûkünü zeyl-i kitâbda mezkûr târihden i‘tibâren altı sene 
hizmet etmesi mukābilinde kitâbete kesdiğini ikrâr etti. Vâki‘ ikrâr, gulâm-ı 
mezbûr tarafından vicâhen ve şifâhen tasdîk edildi. Müdde‘î-i mezkûr hizmet-i 
merkūmeyi tâm ve kâmilen edâ ettiğinde sâir ahrâr-ı asliyyîn gibi hür olacakdır.
Cerâ zâlike ve hurrire fî gurreti şehri Şa‘bâni’l-mu‘azzam sene sitte ve elf.
Şuhûd: Ali b. Abdullah, Halil Reis b. ( ), Mehmed Reis b. Kemerci?, İbrahim Reis 
b. Mehmed ve Mehmed Reis b. Ali, Cafer Reis b. Abdullah, Mustafa b. el-Muhzır

280 [42b-3] Fahri Hatun ile Kademî’nin miras hususunda 
Fâtıma’yı ibrâ ettikleri
Hüccet-i ibrâ
Kasaba-i Kasımpaşa’da vâki‘ Sirkeci mahallesi sâkinlerinden olup bundan akdem 
İznikmid nâm kasabada vefât eden hâssa reislerden Cafer Reis b. Abdullah nâm 
müteveffânın zevce-i metrûkesi olan Fahri Hâtun bt. Mahmud ve müteveffâ-yı 
mezbûrun sulbî oğlu Kademî nâm kimesne meclis-i şer‘-i şerîfde işbu hâmiletü’l-
kitâb müteveffâ-yı mersûmun sulbiye kızı Fâtıma nâm kebîre muvâcehesinde 
ikrâr-ı sahîh-i şer‘î ve i‘tirâf-ı sarîh-i mer‘î kılıp mezkûre Fâtıma ile merhûm Ca-
fer Reis’in muhallefâtı husûsunda bi vechin mine’l-vücûh ve sebebin mine’l-esbâb 
da‘vâ ve nizâ‘ımız kalmayıp zimmetini ibrâ-i âm ile ibrâ ve iskāt-ı tâm ile iskāt 
eyledik, ba‘de’l-yevm husûs-ı mezbûra müte‘allik bizden veya vekîlimizden da‘vâ 
ve nizâ‘ sudûr ederse lede’l-hükkâmi’l-kirâm mesmû‘a ve makbûle olmaya dedik-
lerinde mukırrân-ı mezkûrânın vech-i meşrûh üzre sâdır olan kelâmın mesfûre 
Fâtıma Hâtun vicâhen tasdîk ve şifâhen tahkīk ettikden sonra sıhhat-i ibrâya ve 
kat‘-ı nizâ‘a hükm olunup mâ vaka‘a alâ vukū‘ihî ketb ve terkīm olunup tâlibi ye-
dine vaz‘ olundu ki vakt-i hâcetde mübeyyin-i hâl ola.
Tahrîren fî evâhiri şehri Receb sene sitte ve elf.
Şuhûd: Fahrü’l-müderrisîn İbrahim Efendi eş-şehîr bi Çavuşzâde, Hüseyin Çavuş 
b. Ali el-Kāidü’s-sultânî, Mustafa Halîfe b. Ramazan el-İmâm, Mehmed Reis b. 
Ahmed eş-şehîr bi Şerbetçizâde, Mustafa Çelebi b. Şaban el-İmâm, Ahmed b. Ali, 
Ahmed b. Mahmud, Ahmed b. Ali, Mehmed b. Yusuf el-Muhzır, Kasım b. Abdul-
lah ve gayruhüm mine’l-hâzırîn

281 [42b-4] Fâtıma’nın miras hususunda Fahri Hatun ve Kademî’yi 
ibrâ ettiği
Hüccet-i ibrâ
Kasaba-i Kasımpaşa’da vâki‘ Sirkeci mahallesi sâkinlerinden olup bundan akdem 
İznikmid nâm kasabada vefât eden hâssa reislerden Cafer Reis b. Abdullah nâm 
müteveffânın sulbiye kızı Fâtıma nâm kebîre meclis-i şer‘-i şerîf-i lâzımü’t-tevkīr[d]
e işbu sâhibü’l-kitâb müteveffâ-yı mezbûrun zevce-i metrûkesi olan Fahri Hâtun 
bt. Mahmud ve merhûm-ı mezkûrun sulbî oğlu Kademî nâm kimesnenin 
muvâcehesinde ikrâr ve i‘tirâf edip mezkûre Fahri Hâtun ve merkūm Kademî ile 
babam merhûm Cafer Reis’in muhallefâtı husûsunda bi vechin mine’l-vücûh ve 
sebebin mine’l-esbâb da‘vâ ve nizâ‘ım kalmayıp zimmetlerini ibrâ-i âm ile ibrâ 
ve iskāt-ı tâm ile iskāt eyledim ba‘de’l-yevm husûs-ı mezbûra müte‘allik benden 
veya vekîlimden da‘vâ ve nizâ‘ sudûr ederse lede’l-hükkâmi’l-kirâm mesmû‘a ve 
makbûle olmaya dedikde mukırra-i merkūmenin vech-i meşrûh üzre sâdır olan 
kelâmın mezbûrân Fahri Hâtun ve Kademî vicâhen tasdîk ve şifâhen tahkīk ettik-
den sonra sıhhat-i ibrâya ve kat‘-ı nizâ‘a hükm olunup mâ vaka‘a alâ vukū‘ihî ketb 
ve terkīm olunup tâlibi yedine vaz‘ olundu ki vakt-i hâcetde mübeyyin-i hâl ola.
Tahrîren fî evâhiri şehri Receb sene sitte ve elf.
Şuhûd: Es-Sâbikūn

282 [42b-5] Terekedeki evin diğer mirasçılar tarafından Fâtıma’ya 
hibe edildiği
Hüccet-i menzil
Kasaba-i Kasımpaşa’da vâki‘ Sirkeci mahallesi sâkinlerinden olup bundan akdem 
İznikmid nâm kasabada vefât eden hâssa reislerden Cafer Reis b. Abdullah nâm 
müteveffânın zevce-i metrûkesi olan Fahri Hâtun bt. Mahmud kendi tarafından 
asâleten ve müteveffâ-yı mezbûrun sulbiye kızı İsmi nâ[m] sagīre tarafından 
vesâyeten meclis-i şer‘-i şerîf-i lâzımü’t-tevkīrde işbu sâhibetü’l-kitâb merhûm-ı 
mezkûrun sulbiye kızı Fâtıma nâm kebîre muvâcehesinde takrîr-i kelâm ve ta‘bîr 
ani’l-merâm edip müteveffâ-yı mersûmun mahalle-i merkūmede vâki‘ bir tarafı 
el-Hâc İbrahim vakfı ve bir tarafı Râziye Hâtun bt. Mahmud mülkü ve bir tarafı 
tarîk-i hâs ile mahdûd olan üç beyt-i ulvî ve iki beyt-i süflî ve bi’ri mâyı ve sofayı ve 
kenîfi ve hadîka-i zât-ı müsmire ve gayr-ı müsmireyi müştemil olan menzili kırk 
bin akçe bahâya tutup mezkûre Fâtıma’nın kendi hissesine babası merhûm Ca-
fer Reis’in muhallefâtından bi hasebi’ş-şer‘ on iki bin yüz altmış yedi akçe intikāl 
edip ba‘dehû müteveffâ-yı merkūm Cafer Reis’in sulbî oğlu Sâdık nâm kebîr vefât 
edip bi hasebi’ş-şer‘-i şerîf merhûm Sâdık’dan dahi mezbûre Fâtıma’ya beş bin alt-
mış dokuz akçe intikāl edip cem‘an on yedi bin iki yüz otuz altı akçe mesfûre 
Fâtıma’nın [43a] hissesi olup bâkī kalan yirmi iki bin yedi yüz altmış dört akçeden 
zevcim merhûm Cafer Reis’in zimmetinde olan altı bin akçe mehr-i müeccelim 
ve sümün hissem dahi bi hasebi’ş-şer‘ on bin dört yüz on yedi akçe edip ve oğlum 
merhûm Sâdık’dan dahi südüs hissem dört bin elli beş akçe olup cem‘an yirmi 
bin dört yüz yetmiş iki akçe hissemi merkūme Fâtıma’ya hibe edip ol dahi kabûl 
ve kabz edip bâkī kalan iki bin iki yüz doksan iki akçemi mersûme Fâtıma’dan 
asâlet ve vesâyetim hasebiyle bi’t-tamâm ve’l-kemâl alıp kabz eyledim ba‘de’l-
yevm menzil-i merkūm mesfûre Fâtıma’nın mülk-i müşterâsı olup keyfe mâ teşâ’ 
ve tahtâr mutasarrıfa ola dedikde mukırra-i merkūmenin kelimât-ı meşrûhasını 
mersûme Fâtıma bi’l-muvâcehe tasdîk ve bi’l-müşâfehe tahkīk ettikden sonra 
sıhhat-i bey‘a ve cevâz-ı iştirâya hükm olunup mâ hüve’l-vâki‘ alâ vukū‘ihî ketb 
olunup tâlibi yedine vaz‘ olundu ki vakt-i hâcetde mübeyyin-i hâl ola.
Tahrîren fî evâhiri şehri Recebi’l-mürecceb sene sitte ve elf.
Şuhûd: Es-Sâbikūn fi’l-varaki’s-sâbık

283 [43a-1] Cafer Reis b. Abdullah’ın muhallefâtı
Hâl-i hayâtında Kasımpaşa mahallâtından Sirkeci mahallesinde sâkin olup bun-
dan akdem İznikmid’de vefât eden ve geride verâsetinin kendilerine münhasır 
olduğu Kademî ve Sâdık nâm iki oğlunu, Fâtıma nâm kebîre kızını, İsmi nâm 
sagīre kızını ve Fahri bt. Mahmud nâm zevcesini bırakan merhûm Cafer Reis b. 
Abdullah’ın muhallefâtıdır.
Vaka‘a’t-tahrîr fî evâhiri şehri Recebi’l-mürecceb sene sitte ve elf.
Hâne der mahalle-i Sirkeci min mahallâti Kasımpaşa kıymet 40.000
Diğer hâne der mahalle-i Yazıcı min mahallâti hâric-i Galata kıymet 100.000
Melbûsât ve hırdavât-ı hâne kıymet 6.000
Yekûn meblağ 146.000
Minhe’l-ihrâcât
Deyn-i müsbet li vakfı Kasımpaşa meblağ 19.000
Deyn-i müsbet li Hızâne-i âmire meblağ 30.000
Mehr-i müeccel li zevceti’l-mezbûre meblağ 6.000
Techîz ve tekfîn meblağ 6.000
Melbûsât ve hırdavât-ı hâne ki cem‘an altı bin akçe edip müteveffâ-yı mezbûrun 
techîz ve tekfînine sarf olunduğuna cemm-i gafîr ve cem‘-i kesîr haber vermeğin 
mâ vaka‘a kayd olundu.
Resm-i kısmet guruş 6 fî 90 meblağ 540
Hüccet-i vesâyet ve ibrâ ve sûret-i defter 5 meblağ 200
Ücret-i kadem ve sâir harc-ı ma‘kūl meblağ 300
Kassâmiyye ma‘a kâtibiyye ve emîniyye guruş 6 fî 90 meblağ 540
Yekûn meblağ 62.580
El-Bâkī beyne’l-verese meblağ 83.420 seksen üç bin dört yüz yirmi akçedir.
Hisse-i zevce sümün meblağ 10.417
Hisse-i ibn meblağ 24.334
Hisse-i ibn meblağ 24.334
Hisse-i bint meblağ 12.167
Hisse-i bint meblağ 12.167
El-Bâkī beynehüm 1
Sonra mezbûr Sâdık vefât etti ve geride verâsetinin kendilerine münhasır olduğu 
merkūme Fahri nâm anasını, mersûm Kademî nâm erkek karındaşını, mezkûre 
Fâtıma nâm kebîre kız karındaşını ve mastûre İsmi nâm sagīre kız karındaşını 
bırakdı.
Vaka‘a’t-tahrîr fi’t-târihi’l-mezbûr.
Asl-ı mâl 24.334
Hisse-i üm es-südüs meblağ 4.055
Hisse-i ah meblağ 10.139
Hisse-i uht meblağ 5.069
Hisse-i uht meblağ 5.069
El-Bâkī beynehüm 1

284 [43a-2, Arapça] Mehmed b. Mustafa adlı çocuğa vasî atandığı
Hüccet-i vesâyet
Hâkim-i askerî muvakki‘-i a‘lâ hâze’l-kitâb bi tevkī‘ihi’l-müstetâb, hâmil-i hâze’l-
kitâb el-Hâc Hasan b. Abdullah el-Hammâmî nâm kimesneyi, mahrûse-i Galata 
mahallâtından el-Hâc A‘mâ mahallesinde bundan akdem vefât eden Rûşen Hâtun 
bt. Abdullah’ın Mehmed b. Mustafa nâm sagīr oğluna, hıfz-ı emvâli ve zabt-ı ahvâli 
için ihtiyâcına binâen vasî nasb etti. Mezbûr el-Hâc Hasan da vesâyet-i mezkûreyi 
kabûl edip hizmet-i lâzımesini edâyı müte‘ahhid oldu.
Cerâ zâlike ve hurrire fî evâhiri şehri Recebi’l-mürecceb sene sitte ve elf.
Şuhûd: Ahmed Halîfe b. Abdullah, Hüdâverdi b. Abdullah, Sefer Halîfe b. el-
İmâm, el-Hâc Yakub b. Mustafa, Üstâd Nasuh b. Hüsrev b. Abdullah el-Muhzır ve 
gayruhüm mine’l-hâzırîn







285 [43a-3, Arapça] Ferruh Ağa’nın Macar asıllı câriyesini âzat ettiği
Itâknâme-i Hidayet
Fahrü’l-emâsil ve’l-akrân zahrü’l-ekâbir ve’l-a‘yân Ferruh Ağa b. Abdülmennân 
kıbelinden âti’z-zikr âzâd ve tahrîr ikrârına vekâleti Mahmud Reis b. Zeynelâbidin 
ve Hüseyin Reis b. Abdullah’ın şehâdetleri ile sâbit olan vekîl Musli Reis b. 
Mehmed nâm kimesne meclis-i şer‘-i şerîf ve mahfil-i dîn-i münîfe hâzır olup, 
müvekkil-i mezbûrunun, kara gözlü, açık kaşlı, esmer, uzun boylu, Macariyyetü’l-
asl hâmiletü hâze’l-kitâb Hidayet bt. Abdullah nâm câriye-i memlûkesini hasbe-
ten lillâhi’l-azîm ve taleben li merzâti rabbihi’l-kerîm yevme lâ yenfa‘u mâlün ve 
lâ benûn illâ men etallâhe bi kalbin selîm, âzâd ve tahrîr ettiğini bi’l-vekâle ikrâr 
eyledi. Câriye-i mezbûre bu sûretle sâir harâir-i asliyyât-ı mükellefât gibi hürre 
oldu. Efendilerin âzâdlı köleleri üzerinde şer‘an sâhib oldukları velâ hakkından 
gayrı üzerinde kimesnenin bir hakkı kalmadı.
Cerâ zâlike ve hurrire fî evâhiri şehri Recebi’l-mürecceb sene sitte ve elf.
Şuhûd: Murad Reis b. Abdullah ve Hasan Reis b. Abdullah, Mehmed Bey [b.] 
Mustafa hazînedâr-ı dîvân, Hüsrev b. Abdullah el-Muhzır, Mehmed b. Yusuf el-
Muhzır ve gayruhüm mine’l-hâzırîn

286 [43b-1, Arapça] Kasım Beşe’nin Gürcü asıllı câriyesini âzat ettiği
Itâknâme-i Yasemin
Dâhil-i mahrûse-i Galata mahallâtından fahrü’l-akrân Kasım Beşe b. Abdullah er-
Râcil nâm kimesne meclis-i şer‘-i şerîfe hâzır olup, orta boylu, açık kaşlı, sarışın, 
gök gözlü, sol gözü yanında et beni olan Gürciyyetü’l-asl hâmiletü hâze’l-kitâb 
Yasemin bt. Abdullah nâm câriye-i memlûkesini hasbeten lillâhi’l-aliyyi’l-azîm ve 
taleben [li-merzâti] rabbihi’r-rahîm âzâd ve tahrîr ettiğini ikrâr eyledi. Câriye-i 
mezbûre bu sûretle sâir harâir-i asliyyât-ı mükellefât gibi hürre oldu.
Cerâ zâlike ve hurrire fi’l-yevmi’s-sânî min şehri Şa‘bâni’l-mu‘azzam sene sitte ve elf.
Şuhûd: Abdi Reis b. Sefer, Mahmud Reis b. Mehmed, Yahya Bey b. Abdullah Ser-
bölük, Mehmed b. İsa, Pervâne b. Abdullah ve Hasan Bey b. İbrahim ve Ahmed 
Bey b. Abdullah er-Râcil, Ahmed b. Abdullah Topçu ve gayruhüm

287 [43b-2, Arapça] Mustafa b. Hasan adlı çocuğa nafaka takdir edildiği
Hüccet-i nafaka-i Mustafa
Hâkim-i muvakki‘-i a‘lâ hâze’l-kitâb, on yedinci ağa bölüğünden râcil Hasan’ın 
Mustafa nâm sagīr oğlunun nafakası, kisvesi ve sâir havâic-i zarûriyyesi için, 
himâye ve terbiyesi altında bulunduğu Belkıs bt. Abdullah nâm mutallaka anası-
nın talebiyle, mutallik-i mezbûr babası Hasan’ın üzerine, zeyilde mezkûr târihden 
i‘tibâren râyicü’l-vakt beş akçe farz ve takdîr etti ve vakt-i hâcetde istidâne edip 
sagīr-i mezbûrun levâzımına sarf etmesine ve vakt-i zaferde rücû‘ etmesine 
mesfûre Belkıs’a izin verdi.
Cerâ zâlike ve hurrire fî gurreti şehri Şa‘bâni’l-mu‘azzam sene sitte ve elf.
Şuhûd: Pervâne Bey b. Abdullah el-Cündî, Receb Reis b. Ramazan, Yusuf b. Ab-
dullah, Veli Bey b. Abdullah el-Cündî, Mehmed Çelebi b. ve gayruhüm

288 [43b-3, Arapça] Emine bt. Mehmed Reis adlı çocuğun malları 
üzerine nâzır atandığı
Hüccet-i nezâret
Hâkim-i askerî muvakki‘-i a‘lâ hâze’l-kitâb bi tevkī‘ihi’l-müstetâb, hâmil-i hâze’l-
kitâb müsta‘id Hüseyin Efendi b. Şaban nâm kimesneyi, hâric-i mahrûse-i Gala-
ta mahallâtından Mustafa Ağa mahallesinde bundan akdem fevt olan Mehmed 
Reis’in Emine nâm sagīre kızının emvâline nâzır-ı hasbî nasb etti. Bu sûretle 
sagīre-i mezbûreye kıbel-i şer‘den mansûbe vasî olan Fâtıma bt. Abdullah nâm 
vasî nâzır-ı mesfûrun izni ve ma‘rifeti olmadan sagīre-i merkūmenin emvâlinde 
tasarrufda bulunamayacaktır. Mezkûr Hüseyin Efendi nezâret-i mezbûreyi kabûl 
edip hizmet-i lâzımesini edâyı müte‘ahhid oldu.
Cerâ zâlike ve hurrire fi’l-yevmi’s-sânî min şehri Şa‘bâni’l-mu‘azzam min şühûri 
sene sitte ve elf.
Şuhûdü’l-hâl: İbrahim b. Ali, Mustafa Reis b. Mehmed, Yusuf b. Abdullah, Keyvan 
b. Abdullah, el-Hâc Ali b. Hüseyin

289 [43b-4, Arapça] Ali Çavuş’un Boğdan asıllı kölesini sözleşmeli 
olarak âzat ettiği
Itâknâme
Ali Çavuş b. Mustafa nâm kimesne meclis-i şer‘-i şerîfe hâzır olup, Boğdaniyyü’l-
asl, orta boylu, esmer, hâmil-i hâze’l-kitâb Rıdvan b. Abdullah nâm abd-i 
memlûkünü her ayın hitâmında üç yüz akçe ödemek üzre râyicü’l-vakt on üç bin 
akçe mukābilinde kitâbete kesdiğini ikrâr ve i‘tirâf etti. Mezbûr Rıdvan da kitâbet-i 
mezkûreyi kabûl edip edâsını müte‘ahhid oldu. Vâki‘ ikrâr, gulâm-ı mezkûr tara-
fından vicâhen ve şifâhen tasdîk edildi.
Cerâ zâlike ve hurrire fî gurreti şehri Şa‘bâni’l-mu‘azzam min şühûri sene sitte ve 
elf.
Şuhûd: Es-Seyyid Mehmed b. es-Seyyid Ali, Mehmed Çavuş b. Mahmud, Musa 
Bey b. Mustafa el-Cündî, Mustafa [b.] Abdullah, Beşir Bey b. Abdullah el-Cündî, 
İbrahim Çelebi b. Mustafa el-Kâtib, Ahmed Çelebi el-Kâtib ve gayruhüm mine’l-
hâzırîn

290 [43b-5] Ancelo Korso adlı mîrî esirin serbest bırakıldığı
Ancelo Korso ırgad
Uzun boylu karayağız elâ gözlü mezkûr Ancelo Korso mîrî esîrlerden olup her 
cihetle hizmet-i pâdişâhîde istikāmetle hizmeti sebkat etmeğin hâlen Kapudân 
Halil Paşa yesserallâhu te‘âlâ mâ yeşâ’ hazretleri yedinden üç yıl va‘de ile memhûr 
kâğıdı olup ta‘yîn olunan yılı tamâm olmağın ıtâknâmesi ihrâc olunmasını taleb 
ettiği ecilden mezkûr esîrin yedine işbu tezkire verildi ki ıtâknâmesi verilmesiy-
çün
Tahrîren fî gurreti Şa‘bâni’l-mu‘azzam sene sitte ve elf.
Hüsameddin Ser-vardiyân-ı tersâne-i âmire

291 [44a-1] Ancelo v. Korso adlı mîrî esirin eline serbest bırakıldığına 
dair belge verildiği
Itâknâme-i Ancelo
Tersâne-i âmire’de istihdâm olunan esîrlerden işbu hâmil-i hâze’l-kitâb uzun boy-
lu karayağız elâ gözlü Efrenciyyü’l-asl Ancelo v. Korso nâm esîr meclis-i şer‘-i 
şerîfe hâzır olup takrîr-i kelâm ve ta‘bîr ani’l-merâm edip vezîr-i ekrem müşîr-i 
müfahham Halil Paşa hazretleri kapudânlık hizmeti ile memûr iken sene bin üç 
Şa‘bânı’nın gurresinden üç yıl tamâmına dek hizmet edip andan sonra yedine 
ıtâknâme verile deyû elime kendilerin mühr-i şerîfleri ile mahtûm bir tezkire-i 
şerîfe vermiş idi el-hâletü hâzihî üç yıl tamâm olup elimde olan tezkire mûcebince 
kıbel-i şer‘den ıtâknâme taleb ederin deyû kavlini musaddık vezîr-i müşârün-
ileyhin hatemi ile mahtûm ve sene bin üç Şa‘bânı’nın gurresi ile müverraha bir 
tezkire ibrâz etmeğin ber mûceb-i tezkire bu vesîka ber sebîl-i ıtâknâme ketb ve 
tahrîr olunup tâlibi yedine vaz‘ olundu ki vakt-i hâcetde mübeyyin-i hâl ola.
Tahrîren fî gurreti şehri Şa‘bâni’l-mu‘azzam sene sitte ve elf.
Şuhûd: Hüseyin Çavuş b. Ali, Mehmed Reis b. Hüseyin, Mustafa b. Ramazan, Hüs-
rev b. Abdullah el-Muhzır, Mustafa b. Ali el-Muhzır, Ahmed b. Mustafa, Mahmud 
Reis b. Hasan ve gayruhüm







292 [44a-2, Arapça] Hüseyin Beşe’nin Yusuf Bey’in kardeşi ve vârisi olduğu
Hüccet-i isbât-ı verâset
Udûlden Sinan Bey b. Abdullah el-Cündî ve Mehmed Bey b. Kasım el-Cündî 
ve Beşir Bey b. Abdullah el-Cündî ve Haydar Bey b. Abdullah el-Cündî nâm 
kimesneler meclis-i şer‘-i şerîfe hâzırûn olup hâl-i hayâtında hâric-i mahrûse-i 
Galata mahallâtından Kuloğlu mahallesinde sâkin iken bundan akdem 
vilâyet-i Rumeli’nde vâki‘ Belgrad kasabasında vefât eden Yusuf Bey b. Pîrî’nin 
muhallefâtına vâzı‘-ı yed olan, mahrûse-i Galata ve Havâss-ı Kostantıniyye’de vâki‘ 
beytülmâl-i hâs emîni Mehmed Çavuş b. Abdülmennân mahzarında hadîka-i 
sultânî huddâmı ağası hâmil-i hâze’l-kitâb Hüseyin Beşe b. Pîrî’den sâdır olan 
da‘vâ-yı sahîha-i şer‘iyyede gıbbe’l-istişhâd şöyle şehâdet ettiler ki müdde‘î-i 
mezkûr, müteveffâ-yı mezbûrun usûbet-i nesebiyye cihetiyle vârisidir. Zira 
müdde‘î-i merkūm, müteveffâ-yı mesfûr Yusuf ’un ana baba bir karındaşıdır. Ba-
baları Pîrî b. Davud’dur. Verâseti ona münhasırdır. Ondan başka vâris ve terekeye 
müstahık kimesne ma‘lûmumuz değildir. Şehâdetleri ba‘de ri‘âyeti şerâiti’l-kabûl 
inde’ş-şer‘ makbûl ve mu‘teber olmağın hâkim-i askerî şehâdetleri mûcebince 
verâsetine hükm etti.
Cerâ zâlike ve hurrire fi’l-yevmi’r-râbi‘ min şehri Şa‘bâni’l-mu‘azzam sene sitte ve 
elf.
Şuhûd: Fahrü’l-akrân Yusuf Ağa b. Hüsrev, Ali Bey b. Abdullah el-Cündî, Mah-
mud Bey b. Abdullah el-Cündî, Mustafa b. Ramazan, Mehmed b. Ramazan ve 
gayruhüm mine’l-hâzırîn

293 [44a-3] Âişe Hatun’a yemin teklif olunduğu
Hüccet-i yemîn
Mahmiye-i Galata dâhilinde vâki‘ el-Hâc A‘mâ mahallesi sâkinelerinden olup 
bundan akdem vefât eden merhûme Rûşen Hâtun bt. Abdullah nâm müteveffâtın 
min ciheti’l-usûbeti’n-nesebiyye vârisi oğlu oğlu Mehmed b. Mustafa nâm sagīre 
kıbel-i şer‘den vasî nasb olunan el-Hâc Hasan b. Abdullah el-Hammâmî nâm ki-
mesne meclis-i şer‘-i şerîf-i lâzımü’t-tevkīrde işbu sâhibü’l-kitâb el-Hâc Hasan b. 
Abdullah ve kızı Âişe nâm hâtun muvâcehesinde takrîr-i da‘vâ edip müteveffât-ı 
merkūmenin mesfûre Âişe Hâtun ba‘zı esbâbını satmışdır. Hâlen suâl olunup 
mûcebin taleb ederin dedikde gıbbe’s-suâl ve’l-inkâr mersûme Âişe Hâtun’a 
müteveffât-ı mastûrenin esbâbını satmadığına ve sattırmadığına yemîn teklîf olun-
sun dedikde mezkûre Âişe Hâtun’a yemîn teklîf olunup vech-i meşrûh üzre yemîn 
billâhi aliyyi’l-azîm eyledikden sonra dahi mersûm sâlifü’z-zikr el-Hâc Hasan 
yedinden müteveffât-ı mezkûrenin mevcûd olan esbâbını ale’l-infirâd vesâyetim 
hasebiyle alıp kabz eyledim dedikde mukırr-ı merkūmun vech-i meşrûh üzre olan 
kelimâtını mastûrân el-Hâc Hasan ve kızı Âişe Hâtun bi’l-muvâcehe tasdîk ve bi’l-
müşâfehe tahkīk ettikden sonra mâ hüve’l-vâki‘ alâ vukū‘ihî ketb ve terkīm olu-
nup yed-i tâlibe vaz‘ olundu ki vakt-i hâcetde müzekkir-i mâ cerâ ola.
Tahrîren fî evâili şehri Şa‘bâni’l-mu‘azzam sene sitte ve elf.
Şuhûd: Hüdâverdi b. Abdullah, Ahmed Halîfe b. Abdullah, Sefer Halîfe b. el-İmâm, 
Hüsrev b. Abdullah, Mustafa b. Ramazan, Hüsrev b. Abdullah

294 [44a-4] el-Hâc Himmet ve el-Hâc Ahmed’in, miras anlaşmazlığında 
Fâtıma bt. Abdullah’ın zimmetini ibrâ ettiği
Hüccet-i ibrâ
Mahmiye-i Galata hâricinde vâki‘ Mustafa Ağa mahallesi sâkinlerinden olup Ah-
yolu nâm iskelede vefât eden Mahmud Reis b. Şaban nâm müteveffânın li eb ve 
üm karındaşları olan el-Hâc Himmet ve el-Hâc Ahmed b. Şaban nâm kimesneler 
asâleten meclis-i şer‘-i şerîf-i lâzımü’t-tevkīrde işbu sâhibetü’l-kitâb müteveffâ-yı 
mezbûrun zevce-i metrûkesi olan Fâtıma bt. Abdullah nâm hâtun muvâcehesinde 
takrîr-i kelâm ve ta‘bîr ani’l-merâm edip müteveffâ-yı mezbûrun muhallefâtı 
husûsunda mezkûre Fâtıma ile mâbeynimizde münâza‘ât-ı kesîre ve muhâsamât-ı 
şedîde vâki‘ olmuş idi el-hâletü hâzihî mersûme Fâtıma Hâtun ile merhûm-ı 
mezbûrun muhallefâtı husûsunda bi vechin mine’l-vücûh ve sebebin mine’l-esbâb 
da‘vâ ve nizâ‘ımız kalmayıp zimmetini ibrâ-i âm ile ibrâ ve iskāt-ı tâm ile iskāt ey-
ledik ba‘de’l-yevm husûs-ı mezbûra müte‘allik bizden veya vekîlimizden da‘vâ ve 
nizâ‘ sudûr ederse lede’l-hükkâmi’l-kirâm mesmû‘a ve makbûle olmaya dedikle-
rinde mukırrân-ı mezkûrânın vech-i meşrûh üzre sâdır olan kelimâtını mersûme 
Fâtıma Hâtun vicâhen tasdîk ve şifâhen tahkīk ettikden sonra sıhhat-i ibrâya ve 
kat‘-ı nizâ‘a hükm olunup mâ hüve’l-vâki‘ alâ vukū‘ihî ketb ve terkīm olunup yed-i 
tâlibe vaz‘ olundu ki vakt-i hâcetde mübeyyin-i hâl ola.
Tahrîren fî evâili şehri Şa‘bâni’l-mu‘azzam sene sitte ve elf.
Şuhûdü’l-hâl: İbrahim Efendi b. Ali, Hüseyin Efendi b. Şaban el-Müsta‘id, Mustafa 
Reis b. Mehmed, Keyvan b. Abdullah, el-Hâc Ali b. Hüseyin, Yusuf b. Abdullah ve 
gayruhüm mine’l-hâzırîn

295 [44b-1, Arapça] Emine bt. Mahmud Reis adlı çocuğa vasî atandığı
Hüccet-i vesâyet
Hâkim-i askerî muvakki‘-i a‘le’l-kitâb bi tevkī‘ihi’l-müstetâb, bâ‘isetü hâze’l-kitâb 
Fâtıma bt. Abdullah’ı, hâl-i hayâtında hâric-i mahrûse-i Galata mahallâtından 
Mustafa Ağa mahallesinde sâkin iken bundan akdem Ahyolu kasabasında vefât 
eden Mahmud Reis’in Emine nâm sagīre kızına, zabt-ı ahvâli ve müteveffâ-yı 
mezbûr babasından irs-i şer‘le kendisine intikāl eden emvâlin muhâfazası için 
evân-ı rüşd ve zamân-ı bülûğuna kadar ihtiyâcına binâen vasî nasb etti. Mezbûre 
Fâtıma da vesâyet-i merkūmeyi kabûl edip hizmet-i lâzımesini edâyı ta‘ahhüd etti.
Cerâ zâlike ve hurrire fî gurreti şehri Şa‘bâni’l-mu‘azzam min şühûri sene sitte ve 
elf.
Şuhûd: İbrahim Efendi b. Ali, Mustafa Reis b. Mehmed, Yusuf b. Abdullah, Key-
van b. Abdullah, Muslihiddin b. Bezzâzistânî, el-Hâc Ali b. Hüseyin, Mehmed b. 
Yusuf

296 [44b-2] Fâtıma Hatun’un el-Hâc Himmet ve el-Hâc Ahmed adlı 
kardeşlerin zimmetlerini ibrâ ettiği
Hüccet-i ibrâ
Mahmiye-i Galata hâricinde vâki‘ Mustafa Ağa mahallesi sâkinlerinden olup Ah-
yolu nâm iskelede vefât eden Mahmud Reis b. Şaban nâm müteveffânın zevce-i 
metrûkesi olan Fâtıma bt. Abdullah nâm hâtun müteveffâ-yı mezkûrun sulbiye 
kızı Emine nâm sagīreye kıbel-i şer‘den vasî olduğu haysiyetiyle vesâyeten ve 
asâleten meclis-i şer‘-i şerîf-i lâzımü’t-tevkīrde işbu sâhibü’l-kitâb müteveffâ-yı 
mersûmun li eb ve üm karındaşlar olan el-Hâc Himmet ve el-Hâc Ahmed ibney 
Şaban nâm kimesneler muvâcehesinde takrîr-i kelâm ve ta‘bîr ani’l-merâm edip 
müteveffâ-yı merkūmun bi hasebi’ş-şer‘-i şerîf isbât olunup zimmetine edâsı lâzım 
olan otuz dört bin akçe ve merhûm-ı mezbûr alâ tarîki’l-mudârebe kabz ve zabt 
edip ba‘de’l-vefât edâ olunan elli yedi bin dört yüz akçe ve bundan akdem resm-i 
kısmete ve techîz ve tekfînine ve sâir harc-ı ma‘kūlüne sarf olunan on dört bin yir-
mi akçe ki cem‘an yüz beş bin dört yüz yirmi akçe olur bundan mâ‘adâ merhûmun 
muhallefâtından vasîsi olduğum sagīre Emine’ye on beş bin akçe hisse-i şer‘iyye 
intikāl edip ve mahalle-i merkūmede vâki‘ inde’l-ahâlî ve’l-cîrân ma‘lûmetü’l-
hudûd olan mülk menzilimin taraf-ı şimâlinde merhûm-ı mersûm binâ eylediği 
bir beyt-i ulvî üç bin akçe bahâya tutulup sümün hisseme tuta beyt-i mersûmu üç 
bin akçeye kabûl ve kabz edip sagīre-i merkūmeye intikāl eden on beş bin akçeyi 
ve sümün hissemi mezkûrân el-Hâc Himmet ve Ahmed yedinden bi’t-tamâm ve’l-
kemâl alıp kabz eyleyip zimmetlerini asâlet ve vesâyetimiz hasebiyle ibrâ-i âm ile 
ibrâ ve iskāt-ı tâm ile iskāt eyledim merhûm-ı mersûmun muhallefâtı husûsunda 
bi vechin mine’l-vücûh ve sebebin mine’l-esbâb da‘vâ ve nizâ‘ım kalmadı ba‘de’l-
yevm husûs-ı mezbûra müte‘allik benden veya vekîlimden da‘vâ ve nizâ‘ sudûr 
ederse lede’l-hükkâmi’l-kirâm mesmû‘a ve makbûle olmaya dedikde mukırra-i 
mersûmenin vech-i meşrûh üzre sâdır olan kelimâtını mersûmân el-Hâc Himmet 
ve el-Hâc Ahmed vicâhen tasdîk ve şifâhen tahkīk ettikden sonra mâ hüve’l-
vâki‘ alâ vukū‘ihi ketb ü terkīm olunup yed-i tâlibe vaz‘ olundu ki vakt-i hâcetde 
mübeyyin-i hâl ola.
Tahrîren fî evâili şehri Şa‘bâni’l-mu‘azzam sene sitte ve elf.
Şuhûd: Es-Sâbikūn

297 [44b-3] Câriyenin Fâtıma Hatun’un mülkü olduğu
Hüccet-i mülknâme-i câriye
Mahmiye-i Galata hâricinde vâki‘ Mustafa Ağa mahallesi sâkinlerinden olup 
bundan akdem Ahyolu nâm iskelede vefât eden Mahmud Reis b. Şaban nâm 
müteveffânın li eb ve üm karındaşı ve vârisi olan el-Hâc Himmet b. Şaban nâm ki-
mesne asâleten ve müteveffâ-yı mezbûrun sulbiye kızı Emine nâm sagīreye kıbel-i 
şer‘den vasî nasb olunup merhûmun li eb ve üm karındaşı el-Hâc Ahmed dahi 
vesâyeten ve asâleten meclis-i şer‘-i şerîf-i lâzımü’t-tevkīrde işbu sâhibetü’l-kitâb 
müteveffâ-yı mersûmun zevce-i metrûkesi olan Fâtıma bt. Abdullah nâm hâtun 
muvâcehesinde takrîr-i da‘vâ edip merhûm-ı mezbûrun (  ) el-asl Belkıs nâm 
sagīre mülk câriyesini mersûme Fâtıma benim mülkümdür deyû bizim vâzı‘ü’l-
yed olmamıza mâni‘ olur suâl olunup mûcebin taleb ederiz dediklerinde gıbbe’s-
suâl merkūme Fâtıma câriye-i mesfûreyi ben kendi malımla iştirâ edip mülk-i 
sarîhimdir deyû cevâb verip fi’l-vâki‘ kendi mâlıyla iştirâ eylediğine mezkûre 
Fâtıma’dan beyyine taleb olundukda udûl-i müslimînden Mehmed b. Beyti ve 
Ali b. Hüseyin nâm kimesneler meclis-i şer‘a li ecli’ş-şehâde hâzırân olup gıbbe’l-
istişhâdi’ş-şer‘î şöyle edâ-i şehâdet-i şer‘iyye eylediler ki fi’l-hakīka mersûme 
câriyeyi mastûra Fâtıma kendi mâlıyla bizim huzûrumuzda iki bin iki yüz akçeye 
iştirâ edip mülk-i sarîhi idiğine şâhidiz ve şehâdet dahi ederiz dediklerinde ba‘de 
ri‘âyeti şer‘âit-i kabûl şehâdetleri hayyiz-i kabûlde vâki‘ oldukdan sonra mersûme 
Fâtıma’ya câriye-i mastûreyi iştirâ eylediği iki bin iki yüz akçe müteveffâ-yı 
mezkûrun malı olmadığına yemîn teklîf olunsun dediklerinde mezbûre Fâtıma’ya 
yemîn teklîf olunup meblağ-ı merkūm iki bin akçenin bir sikke-i filorisinden gay-
rı müteveffâ-yı mersûmun malı olmadığına yemîn billâhi’l-aliyyi’l-azîm ettikden 
sonra câriye-i mersûme mastûre Fâtıma’nın malı idiğine hükm olunup mâ hüve’l-
vâki‘ alâ vukū‘ihî ketb ü terkīm olunup tâlibi yedine vaz‘ olundu ki vakt-i hâcetde 
mübeyyin-i hâl ola.
Tahrîren fi’t-târihi’l-mezbûr.
Şuhûd: Es-Sâbikūn







298 [44b-4, Arapça] Abdi b. Bereket’in İlyas Reis’in mirasçısı olduğu
İsbât-ı verâset
Udûlden reis-i sultânî İbrahim Reis b. Ali ve Hüseyin b. İsmail nâm kimesneler 
meclis-i şer‘-i şerîf-i Ahmedî ve mahfil-i dîn-i münîf-i Muhammedî’ye hâzırân 
olup, bundan akdem Kasımpaşa mahallesinde vefât eden İlyas Reis b. Pîr Ahmed’in 
muhallefâtına vâzı‘-ı yed olan, mahrûse-i Galata ve Havâss-ı Kostantıniyye’de 
vâki‘ beytülmâl-i hâs emîni fahrü’l-akrân Mehmed Çavuş b. Abdülmennân mah-
zarında, hâmil-i hâze’l-kitâb Abdi b. Bereket’den sâdır olan da‘vâ-yı sahîha-i 
şer‘iyyede gıbbe’l-istişhâd şöyle şehâdet ettiler ki müdde‘î-i mezkûr, merhûm-ı 
mezbûrun vârisidir. Zira müdde‘î-i merkūm, Bereket’in sulbî oğludur; Bereket 
ise Abdullah’ın oğludur. Müteveffâ-yı mersûm, Pîr Ahmed’in oğludur. Pîr Ahmed 
de Abdullah’ın oğludur. Pîr Ahmed ve Bereket ana baba bir karındaştır; babaları 
mezkûr Abdullah’dır ki o cedd-i a‘lâdır. Verâseti ona münhasırdır. Ondan başka 
vâris ve terekeye müstahık kimesne ma‘lûmumuz değildir. Şehâdetleri ba‘de ri‘âyeti 
şerâiti’l-kabûl inde’ş-şer‘ makbûl ve mu‘teber olmağın hâkim-i askerî, şehâdetleri 
mûcebince müdde‘î-i mezkûrun müteveffâ-yı mezbûra verâsetine hükm etti.
Cerâ zâlike ve hurrire fî evâsıtı şehri Şa‘bâni’l-mu‘azzam min şühûri sene sitte ve 
elf.
Şuhûd: Ahmed Efendi b. Nurullah eş-şehîr bi Kaftancızâde, Ahmed Reis eş-şehîr 
bi Karabaşzâde, diğer Ahmed Reis b. Ali, Musli b. Mehmed eş-şehîr bi Cebelizâde 
ve Mustafa b. Ali ve gayruhüm

299 [45a-1, Arapça] Murad Bey’in Habeş asıllı kölesini âzat ettiği
Hüccet-i ıtâknâme li Hasan
Hâric-i mahrûse-i Galata mahallâtından Saray mahallesinde sâkin olan za‘îm 
fahrü’l-akrân Murad Bey b. Abdullah meclis-i şer‘-i şerîfe hâzır olup, orta boylu, 
kara gözlü, açık kaşlı, Habeşiyyü’l-asl hâmil-i hâze’l-kitâb Hasan b. Abdülvehhâb 
nâm abd-i memlûkünü hasbeten lillâhi’l-aliyyi’l-azîm ve taleben li merzâti 
rabbihi’l-kerîm âzâd ve tahrîr ettiğini ikrâr ve i‘tirâf eyledi. Abd-i mezbûr bu 
sûretle sâir ahrâr-ı asliyyîn-i mükellefîn gibi hür oldu.
Cerâ zâlike ve hurrire fî evâsıtı şehri Şa‘bâni’l-mu‘azzam sene sitte ve elf.
Şuhûd: Abdurrahman b. Mahmud, Derviş Bey b. (…), el-Hâc Ali b. Mustafa, 
Abdülkādir Hoca b. el-Hâc ve Üstâd Yusuf b. Abdullah, Mehmed Çelebi b. Cafer 
el-Kâtib ve gayruhüm mine’l-hâzırîn







300 [45a-2] Evin Mustafa ve Rahime’ye ait olduğu
Mahmiye-i Galata hâricinde vâki‘ Mustafa Ağa mahallesi sâkinelerinden olup bun-
dan akdem vefât eden merhûme Sâkine bt. Pîrî nâm hâtunun câriye-i mu‘takası 
olan Nâzenin bt. Abdullah ve diğer câriyesi Hümâ bt. Abdullah meclis-i şer‘-i şerîf-i 
lâzımü’t-tevkīrde müteveffât-ı mezbûrenin zevci olup bundan akdem vefât eden 
Ahmed Reis b. Abdullah nâm müteveffânın sulbî oğlu Mustafa ve sulbiye kızı Rahi-
me nâm sagīrlerine kıbel-i şer‘den vasî nasb olunan Mahmud Reis b. Mehmed nâm 
kimesne muvâcehesinde takrîr-i da‘vâ edip müteveffât-ı mezkûre hâl-i hayâtında 
ve kemâl-i sıhhatinde mahalle-i mezbûrede vâki‘ bir tarafı Abdi Bey b. Abdullah 
mülkü ve bir tarafı Abdi Reis b. Ali mülkü ve bir tarafı merhûm-ı mezbûr Ahmed 
Reis’in sagīrlerine Mustafa ve Rahime’ye irs-i şer‘le intikāl eden menzili ve bir tarafı 
tarîk-i hâs ile mahdûd olan bir beyt-i süflî ve iki beyt-i ulvî ve bi’ri mâyı ve cüney-
neyi ve kenîfi muhtevî olan mülk menzilinin süknâsını bize ve bizim evlâdımıza ve 
evlâd-ı evlâdımıza ve ba‘de’l-inkırâz vâkıfe-i merkūmenin zevci iken bundan akdem 
civâr-ı rahmet-i hayy-i kadîrde cây-gîr olan Ahmed Reis evlâdından hayâtda olanlar 
ve onların evlâd-ı evlâdına ve …? …? vakf eylemişdir, hâlen yedimizde vakıfnâme 
olup vasiyy-i mersûm Mahmud Reis menzil-i mezkûrda sâkin olmamıza mâni‘ olur 
suâl olunup mûcebini taleb ederiz dediklerinde gıbbe’s-suâl vasiyy-i mersûm Mah-
mud Reis cevâb verip eğerçi menzil-i mevsûf-ı mezkûrun arzı müteveffât-ı mastûre 
Sâkine Hâtun’undur, lâkin binâ müteveffâ-yı mesfûr Ahmed Reis’indir. Ahmed Reis 
vefâtından sonra mezkûrân Mustafa ve Rahime nâm sagīrlerine irs-i şer‘le intikāl 
edip hâlen merkūmânın mülk-i mevrûslarıdır dedikde fi’l-vâki‘ kaziyye minvâl-i 
meşrûh üzre olduğuna mezkûretân Nâzenin ve Hümâ vasiyy-i mersûmdan bey-
yine taleb eylediklerinde udûl-i müslimînden Çâker Reis b. Abdullah ve Abdi Bey 
b. Abdullah el-Cündî ve Ali Bey b. Abdullah ve Mustafa Bey b. Mehmed eş-şehîr 
bi Handânî Bey el-Cündî meclis-i şer‘-i şerîfe hâzırûn olup gıbbe’l-istişhâdi’ş-şer‘î 
şöyle edâ-i şehâdet-i şer‘iyye eylediler ki fi’l-hakīka menzil-i mevsûf-ı mezbûrun 
arzı bir beyt-i süflî ile müteveffât-ı mezkûre Sâkine Hâtun’un olup lâkin beyt-i 
süflî harâba müşrif olmağla müteveffât-ı merkūme icâzesiyle zevci merhûm Ah-
med Reis beyt-i süflîyi hedm edip bir beyt-i süflî ve iki beyt-i ulvî binâ eyleyip 
binâ için sarf eylediği meblağ Ahmed Reis’in kendi malı olduğuna şâhidiz şehâdet 
dahi ederiz dediklerinde alâ vechi’l-ihtimâm merhûm Ahmed Reis’in binâ eylediği 
büyût-ı selâsede zevcesi müteveffât-ı mersûme Fâtıma Hâtun’un alâkası olmadığına 
şâhidûn-ı mezkûrûna yemîn teklîf olunup şâhidûn-ı mersûmûn dahi ale’l-infirâd 
vech-i meşrûh üzre yemîn billâhi’l-aliyyi’l-azîm eylediklerinden sonra ba‘de ri‘âyeti 
şerâiti’l-kabûl şehâdetleri hayyiz-i kabûlde vâki‘ olup menzil-i mezkûrun binâsı 
sagīrân-ı mersûmân Mustafa ve Rahime’nin bi hasebi’ş-şer‘ mülk-i mevrûsları idi-
ğine hükm olunup mâ hüve’l-vâki‘ alâ vukū‘ihî ketb ve terkīm olunup tâlibi yedine 
vaz‘ olundu ki vakt-i hâcetde mübeyyin-i hâl ola.
Tahrîren fî evâsıtı şehri Şa‘bâni’l-mu‘azzam sene sitte ve elf.
Şuhûdü’l-hâl: El-Hâc Murad Halîfe b. Abdullah el-İmâm, İbrahim b. Ömer er-
Râcil, Ali Bey b. Hasan, Mehmed Beşe b. Abdullah er-Râcil, Ahmed Halîfe b. 
Mustafa el-İmâm, Hüseyin b. Abdullah, Ali b. Hızır el-Müezzin, Mehmed Beşe b. 
Abdullah er-Râcil, Abdi Reis b. Ali, Mehmed b. Mustafa el-Muhzır ve gayruhüm 
mine’l-hâzırîn

301 [45a-3] Miras payının teslim edildiği
Mahmiye-i Galata ve Havâss-ı Kostantıniyye’de vâki‘ beytülmâl-i hâs emîni 
olup bundan akdem mahmiye-i mezbûre hâricinde vâki‘ Mustafa Ağa mahallesi 
sâkinelerinden olup bundan akdem vefât eden Sâkine Hâtun bt. Pîrî nâm hâtunun 
muhallefâtına vâzı‘ü’l-yed olan fahrü’l-akrân Mehmed Çavuş b. Abdullah’ın 
husûs-ı âti’z-zikri da‘vâya vekîli olup nehc-i şer‘î üzre vekâleti sâbite olan Mus-
tafa Bey b. Abdullah nâm kimesne meclis-i şer‘-i şerîfde işbu sâhibü’l-kitâb 
müteveffât-ı mezkûre Sâkine Hâtun’un zevci iken bundan akdem civâr-ı rahmet-i 
hayy-i kadîrde cây-gîr olan Ahmed Reis b. Abdullah nâm müteveffânın sulbî oğlu 
Mustafa ve sulbiye kızı Rahime sagīrlerine kıbel-i şer‘den vasî nasb olunan Mah-
mud Reis b. Mehmed nâm kimesne muvâcehesinde takrîr-i da‘vâ edip merhûme 
Sâkine Hâtun’a zevci Ahmed Reis’in cemî‘-i muhallefâtından [45b] bi hasebi’ş-
şer‘-i şerîf sümün hissesi on sekiz bin akçe edip vasiyy-i mezbûr meblağ-ı merkūm 
on sekiz bin akçe dahi merhûme Sâkine Hâtun’a ne tarîkle edâ eylediği suâl olu-
nup mûcebini taleb ederin dedikde gıbbe’s-suâl vasiyy-i merkūm Mahmud Reis 
cevâb verip meblağ-ı mersûm on sekiz bin akçe sümün hissesi mukābelesinde 
on iki bin akçe bahâya Rusiyyetü’l-asl Nazeni nâm bir câriye ve altı bin akçe dahi 
kayık bahâsından cem‘an on sekiz bin akçe olur meblağ-ı merkūm on sekiz bin 
akçeyi mersûme Sâkine Hâtun’a hâl-i hayâtında teslîm eyledim ol dahi tesellüm 
ve kabz etmişdir dedikde fi’l-vâki‘ kaziyye minvâl-i meşrûh üzre olduğunu mu-
saddık beyyine taleb olundukda udûl-i müslimînden Handânî Bey b. Mehmed el-
Cündî ve Abdi Reis b. Ahmed ve Çâker Reis b. Abdullah ve Abdi Bey b. Abdullah 
el-Cündî nâm kimesneler meclis-i şer‘-i şerîfe li ecli’ş-şehâde hâzırûn olup gıbbe’l-
istişhâdi’ş-şer‘î mezkûr Mahmud Reis’in makāline mutâbık ve kelâmına muvâfık 
şehâdet-i şer‘iyye eylediklerinde ba‘de ri‘âyeti şerâiti’l-kabûl şehâdetleri hayyiz-i 
kabûlde vâki‘ oldukdan sonra mâ vaka‘a alâ vukū‘ihî ketb ve terkīm olunup yed-i 
tâlibe vaz‘ olundu.
Tahrîren fî evâsıtı şehri Şa‘bâni’l-mu‘azzam sene sitte ve elf.
Şuhûd: Es-Sâbikūn fi’s-sakki’l-ûlâ







302 [45b-1] Mahmud Reis b. Şaban’ın muhallefâtı
Hâl-i hayâtında hâric-i mahrûse-i Galata mahallâtından Mustafa Ağa mahalle-
sinde sâkin iken Ahyolu kasabasında vefât eden ve geride verâsetinin kendilerine 
münhasır olduğu Emine nâm kızını, Fâtıma bt. Abdullah nâm zevcesini, el-Hâc 
Ahmed ve el-Hâc Himmet nâm ana baba bir karındaşlarını bırakan merhûm 
Mahmud Reis b. Şaban’ın muhallefâtıdır.
Vaka‘a’t-tahrîr fî evâsıtı şehri Şa‘bâni’l-mu‘azzam sene sitte ve elf.
Kıymeti
Câriye be nâm-ı Kâmile 6.000
Kebe-i Ağrıboz 2
Kebe-i Yanbolu 2
Kebe-i Tırnova 1
Velense 1
Kaliçe 2
Kilim 4
Döşek 1
Yorgan 3
Yastık 2
Servi sandık 1
Tencere 2
Sahan 4 ma‘a tepsi-i yahni 1
Maşraba 1
Zikr olunan câriye ve esbâbdan gayrı sagīre Emine’nin vâlidesi Fâtıma Hâtun 
kıbel-i şer‘den vasî olduğu haysiyetiyle alâ tarîki’l-ibrâ 15.600 akçe dahi alıp ta-
rafından zimmetlerini ibrâ ve iskāt eyledikden sonra zikr olunan esbâb ve câriye 
ve nukūd sagīre-i mezkûre Emine’nin mâl-ı mevrûsu olup mâ vaka‘a alâ vukū‘ihî 
ketb olunup vasîsi yedine vaz‘ olundu tahrîren fi’t-târihi’l-mezbûr.

303 [45b-2] Kamil Efendi’nin beytülmâlden alacağını 
tahsil edip ibrâ ettiği
Beytülmâl yüzüne ibrâ-i âm
Mahmiye-i Galata hâricinde vâki‘ Mustafa Ağa mahallesi sâkinelerinden olup 
bundan akdem vefât eden Sâkine Hâtun bt. Pîrî nâm müteveffâtın zevc-i metrûküolan fahrü’l-kuzât Kâmil Efendi b. Hamid tarafından husûs-ı âti’z-zikri da‘vâya ve 
kabza ve ibrâya vekîl olup vekâleti fahrü’l-müderrisîn İbrahim Efendi b. Şaban 
ve Ali b. Hacı nâm kimesneler şehâdetleriyle sâbite olan mefharü’l-mülâzımîn 
el-Hâc Eyüb Efendi b. Hamid nâm kimesne meclis-i şer‘-i şerîf-i lâzımü’t-
tevkīrde işbu bâ‘isü’l-kitâb mahmiye-i mezbûre ve Havâss-ı Kostantıniyye’de vâki‘ 
beytülmâl-i hâs emîni olan fahrü’l-ümenâ Mehmed Çavuş b. Abdullah’ın husûs-ı 
âti’z-zikri tasdîka vekîli olup nehc-i şer‘î üzre vekâleti sâbite olan Mustafa Bey b. Abdullah nâm kimesne muvâcehesinde ikrâr-ı sahîh-i şer‘î ve i‘tirâf-ı mer‘î kılıp 
müteveffât-ı mersûme Sâkine Hâtun’un muhallefâtından füruht olunan esbâb ve 
câriye bahâsından hâsıl olan meblağdan bi hasebi’ş-şer‘ müvekkilim mesfûr Kâmil 
Efendi’ye âid ve râci‘ olan nısf hissesini vekâletim hasebiyle bi’t-tamâm ve’l-kemâl 
alıp kabz edip emîn-i mersûm Mehmed Çavuş’un zimmetini ibrâ-i âm ile ibrâ 
ve iskāt-ı tâm ile iskāt eyledim dedikde mukırr-ı merkūmun vech-i meşrûh üzre 
olan kelimâtını mukarrun lehü’l-mersûm vicâhen tasdîk ve şifâhen tahkīk ettik-
den sonra sıhhat-i ibrâya ve kat‘-ı nizâ‘a hükm olunup mâ vaka‘a alâ vukū‘ihî ketb 
olunup tâlibi yedine vaz‘ olundu ki vakt-i hâcetde mübeyyin-i hâl ola.
Tahrîren fî evâsıtı şehri Şa‘bâni’l-mu‘azzam sene sitte ve elf.
Şuhûd: Fahrü’l-mülâzımîn Yusuf Çelebi b. Mustafa, Hüseyin Efendi b. Şaban el-
Müsta‘id, Mustafa b. Ramazan, Receb b. Abdullah, Abdülkādir Halîfe b. Hacı

304 [45b-3, Arapça] Rahime bt. Yahya adlı çocuğa vasî atandığı
Hüccet-i vesâyet
Hâkim-i askerî muvakki‘-i a‘lâ hâze’l-kitâb bi tevkī‘ihi’l-müstetâb, bundan ak-
dem hâric-i mahmiye-i Galata mahallâtından Müeyyedzâde mahallesinde vefât 
eden Hasan b. Yahya’nın Rahime bt. Yahya nâm sagīre karındaşına, müteveffâ-yı 
mezbûr karındaşından irs-i şer‘le kendisine intikāl eden emvâlin hıfzı ve ahvâlinin 
zabtı için ihtiyâcına binâen hâmiletü hâze’l-kitâb Aynî Hâtun bt. Sinan’ı vasiyy-i 
şer‘î nasb etti. Mezbûre Aynî Hâtun da vesâyet-i merkūmeyi kabûl edip hizmet-i 
lâzımesini edâyı ta‘ahhüd etti.
Cerâ zâlike ve hurrire fî evâili şehri Ramazâni’l-mübârek sene sitte ve elf.
Şuhûdü’l-hâl: Mehmed Beşe b. Abdullah er-Râcil, Ahmed Beşe b. Abdullah er-
Râcil, Sefer Beşe b. Abdullah er-Râcil, Yusuf b. Abdullah ve gayruhüm mine’l-
hâzırîn

305 [45b-4] Hasan b. Yahya’nın muhallefâtı
Hâric-i mahrûse-i Galata mahallâtından Müeyyedzâde mahallesinde vefât edip 
geride verâsetinin kendilerine münhasır olduğu Hannâne bt. Hasan nâm anasını, 
Hüseyin b. Ahmed nâm ana baba bir erkek karındaşını Havva nâm ana baba bir 
kız karındaşını ve Rahime nâm baba bir kız karındaşını bırakan merhûm Hasan 
b. Yahya’nın muhallefâtıdır.
Vaka‘a’t-tahrîr fi’t-târihi’l-mezbûr.
Asl-ı mâl 20.445
Minhe’l-ihrâcât
Techîz ve tekfîn meblağ 1.475
Ücret-i kadem li odabaşı meblağ 335
Resm-i kısmet meblağ 300
Kassâmiyye ve ihzâriyye meblağ 300
Yekûn 2.410
El-Bâkī meblağ 18.035
Hisse-i üm es-südüs meblağ 3.005
Hisse-i uht li eb ve üm es-sülüs meblağ 10.020/Guruş 42, sikke 56, fî 20, akçe 80.
Hisse-i ah li üm es-sülüsân meblağ 2.505
Hisse-i uht li eb es-sülüsân meblağ 2.005.

306 [46a-1] Mahmud Reis b. Şaban’ın muhallefâtı
Muhallefâtı el-merhûm Mahmud Reis b. Şaban el-müteveffâ bi kasabati Ahyolu 
es-sâkini fî hâli hayâtihi bi mahalleti Mustafa Ağa min mahallâtı hârici Galata 
el-mahmiyye mâte ve tereke binten sagīreten med‘uvveten Emine ve zevceten 
med‘uvveten Fâtıma bt. Abdullah ve ahaveyn li eb ve üm el-Hâc Ahmed ve el-Hâc 
Himmet ve el-verâsetü münhasıratün fîhim.
Vaka‘a’t-tahrîr fî şehri Şa‘bâni’l-mu‘azzam sene sitte ve elf.
Sermâye meblağ 115.000, hisse-i sefîne meblağ 2.000, bahâ-i sefîne meblağ 38.000, 
bahâ-i top meblağ 6.000
Yekûn meblağ 161.000.
Minhe’l-ihrâcât
Deyn-i müsbet li İbrahim b. Habib meblağ 2.000
Deyn-i müsbet li Hamza Efendi meblağ 2.000
Deyn-i müsbet li el-Hâc Mehmed meblağ 1.000
Deyn-i müsbet li Ali Yazıcı meblağ 1.000
Deyn-i müsbet li el-Hâc Abdi meblağ 2.000
Deyn-i müsbet li el-Hâc Memi meblağ 2.000
Deyn-i müsbet li Mehmed Reis meblağ 2.000
Deyn-i müsbet li Bayram Reis meblağ 2.000
Deyn-i müsbet li Tur Ali meblağ 1.000
Deyn-i müsbet li Receb Beşe meblağ 1.000
Deyn-i müsbet li Köse Ahmed meblağ 9.000
Deyn-i müsbet li Köse Ömer meblağ 3.000
Deyn-i müsbet li Mehmed Reis meblağ 2.000
Deyn-i müsbet li Nebi meblağ 2.000
Deyn-i müsbet li el-Hâc Behram meblağ 2.000
Deyn-i müsbet li el-Hâc Ali meblağ 1.000
Deyn-i müsbet li Hayreddin meblağ 1.000
Deyn-i müsbet li Bucaklı meblağ 1.000
Deyn-i müsbet li Hacı Hamza karyesi meblağ 1.000
Deyn-i müsbet li Ali Yazıcı meblağ 1.000
Deyn-i müsbet li Peltek kızı meblağ 500
Deyn-i müsbet li Yusuf meblağ 1.000
Deyn-i müsbet li Hâcce Kadın meblağ 900
Deyn-i müsbet li Hûri kızı meblağ 2.000
Deyn-i müsbet li Solak el-Hâc Ali meblağ 2.000
Deyn-i müsbet [li] Kara Hasan Reis meblağ 2.000
Deyn-i müsbet li İbrahim Reis meblağ 2.000
Deyn-i müsbet li Abdullah meblağ 1.000
Deyn-i müsbet li Hızır Yazıcı meblağ 1.000
Deyn-i müsbet li Ayineddin Reis meblağ 1.000
Deyn-i müsbet li Şahbâz Reis meblağ 2.000
Deyn-i müsbet [li] Kaba Hasan meblağ 2.000
Deyn-i müsbet [li] Gökçeoğlu meblağ 2.000
Deyn-i müsbet [li] el-Hâc Mehmed meblağ 2.000
Deyn-i müsbet [li] Müstecâb meblağ 500
Deyn-i müsbet [li] [G]örünmez? Mustafa meblağ 2.000
Deyn-i müsbet [li] Hacı Kemal Reis meblağ 2.000
Deyn-i müsbet [li] Kara Ali Reis meblağ 1.000
Deyn-i müsbet li el-Hâc Himmet meblağ 2.000
Deyn-i müsbet [li] el-Hâc Murad meblağ 2.000
Deyn-i müsbet [li] Davud meblağ 1.000
Deyn-i müsbet [li] İstari zimmî meblağ 1.000
Deyn-i müsbet [li] Magri zimmî meblağ 2.000
Deyn-i müsbet [li] Mustafa Çelebi meblağ 3 000
Deyn-i müsbet [li] el-Hâc Receb meblağ 2.000
Deyn-i müsbet [li] Abdullah Çelebi meblağ 2.000
Deyn-i müsbet [li] el-Hâc Himmet meblağ 5 000
Deyn-i müsbet [li] Habib meblağ 2.000
Deyn-i müsbet [li] Kemal Reis meblağ 1 500
Deyn-i hurda meblağ 2.000
Berâ-yı beytülmâl meblağ 4.570
Masdariyye ve Dellâliyye meblağ 800
Resm-i kısmet meblağ 1.500
Diğer resm-i kısmet meblağ 1.200
Diğer resm-i kısmet meblağ 850
Berâ-yı harc-ı ma‘kūl meblağ 4.000
Diğer harc-ı ma‘kūl meblağ 2.000
Düyûn-ı müteferrika-i misliyye 1 500
Diğer resm-i kısmet meblağ 880
Harc-ı ma‘kūl meblağ 600
Yekûn meblağ 109.200
El-Bâkī meblağ 51.800
Meblağ-ı merkūm elli bir bin sekiz yüz akçeden on beş bin beş yüz akçe müteveffâ-
yı mersûm Mahmud Reis’in sagīre kızı Emine’nin ba‘zı mühimmâtı için ihrâc olu-
nup kıbel-i şer‘den vasîsi olan vâlidesi Fâtıma Hâtun yedine teslîm olundu.

307 [46a-2] Mahmud Reis b. Şaban’ın borçlarının ödendiği
Deyn oldur ki mahmiye-i Galata hâricinde vâki‘ Mustafa Ağa mahallesi 
sâkinlerinden olup bundan akdem vefât eden merhûm Mahmud Reis b. Şaban 
nâm müteveffânın deyni için edâ olunan meblağdır ki zikr olunur:
Deyn li Köse İbrahim meblağ 1.300
Deyn li Emir Efendi meblağ 500
Deyn li İbrahim Reis meblağ 2.000
Deyn li Şaban yazıcı meblağ 2.000
Deyn li Fâtıma bt. Abdullah meblağ an mehri müeccel meblağ 2.000
Deyn li Süleyman meblağ 1.000
Deyn el-Hâc Şaban meblağ 2.000
Deyn li Memi Ağa meblağ 2.000
Deyn li Yahya meblağ 3.000
Deyn li Azak Şaban meblağ 1.000
Deyn li İbrahim meblağ 1.000
Deyn li Receb Hacıoğlu meblağ 1.000
Deyn li Ali meblağ 1.000
Deyn li Köse Murad meblağ 2.000
Deyn li Mesihî Mehmed meblağ 2.000
Deyn li Pîrî Reis meblağ 1.000
Deyn li Hacı Ramazan meblağ 5.000
Harc-ı ma‘kūl meblağ 500
Yekûn 30.300
Meblağ-ı merkūm otuz bin üç yüz akçe alâ tarîki’l-mudârebe müteveffâ-yı mer-
sû mun zimmetine lâzım gelmeğin Kemal b. Musa ve el-Hâc Mustafa b. Pîrî nâm 
kimesne[ler] meclis-i şer‘a hâzırân olup müteveffâ-yı mezbûrun karındaşı el-Hâc 
Ahmed b. Şaban nâm kimesne meblağ-ı merkūm otuz bin üç yüz akçeyi ashâb-ı 
düyûna bizim huzûrumuzda bi’t-tamâm ve’l-kemâl edâ eyledi deyû haber verdik-
leri ecilden mâ vaka‘a alâ vukū‘ihî ketb olunup tâlibi yedine vaz‘ olundu ki vakt-i 
hâcetde mübeyyin-i hâl ola tahrîren fî evâsıtı Şa‘bâni’l-mu‘azzam sene sitte ve elf.
( )

308 [46a-3, Arapça] Emine bt. Mahmud Reis adlı çocuğa atanan 
vasînin değiştirildiği
Vasî ma‘zûl olup yerine vasiyy-i âhar nasb olunduğuna kayd
Hâl-i hayâtında hâric-i mahmiye-i Galata mahallâtından Mustafa Ağa mahallesin-
de sâkin iken Ahyolu kasabasında vefât eden Mahmud Reis’in Emine nâm sagīre 
kızına kıbel-i şer‘den vasî nasb olunan el-Hâc Ahmed b. Şaban’ın vesâyet hizme-
tinden âciz olup sagīre-i merkūmenin mesâlihini görmeye kādir olmadığı cemm-i 
gafîr ve cem‘-i kesîrin ihbârlarıyla hâkim-i kirâm indinde sâbit ve zâhir olduğun-
da hâkim-i mûmâ-ileyh, sagīre-i mezkûrenin anası Fâtıma bt. Abdullah’ı vasî nasb 
etti. Mezbûre Fâtıma da vesâyet-i mezkûreyi kabûl edip hizmet-i lâzımesini edâyı 
ta‘ahhüd etti.
Cerâ zâlike ve hurrire fî evâsıtı şehri Şa‘bâni’l-mu‘azzam sene sitte ve elf.
Şuhûd: Mehmed b. Mustafa, Kemal b. Musa ve el-Hâc Mustafa b. Pîrî, Hüsrev b. 
Abdullah, Mustafa b. Ramazan ve gayruhüm mine’l-hâzırîn

309 [46b] Kirâmî Mehmed döneminde tutulmuş olan siciller
Vaka‘a’s-sicillât fî zemeni el-fakīr Mehmed eş-şehîr bi Kirâmî

310 [46b-1, Arapça] Hasan Reis’in Bosna asıllı kölesini âzat ettiği
Itâknâme-i Hemdem
Dâhil-i mahmiye-i Galata mahallâtından Alacamescid mahallesinde sâkin olan 
fahrü’l-akrân Hasan Reis b. Mustafa meclis-i şer‘-i şerîf ve mahfil-i dîn-i münîfe 
hâzır olup kendisine rıkkını mu‘terif olan orta boylu, gök gözlü, sarışın, açık kaşlı, 
sol kaşında eser-i cerh bulunan Bosneviyyü’l-asl hâmil-i hâze’l-kitâb Hemdem b. 
Abdullah el-mültecî nâm abd-i memlûkünü hasbeten lillâhi’l-aliyyi’l-azîm ve tale-
ben li merzâti rabbihi’l-kerîm âzâd ve tahrîr ettiğini ikrâr ve i‘tirâf eyledi. Gulâm-ı 
mevsûf-ı mezkûr ba‘de’l-yevm sâir ahrâr-ı asliyyîn-i mükellefîn gibi hür oldu.
Cerâ zâlike ve hurrire fî evâhiri şehri Şa‘bâni’l-mu‘azzam sene sitte ve elf.
Şuhûd: Mustafa Bey b. Ahmed el-Cündî, Bekir Reis b. Sinan er-Reisü’s-sultânî, 
Yusuf Bâli b. Tüfenkçi, Abdülkādir Halîfe el-Müezzin, (…)

311 [46b-2] Hasan Reis’in Gürcü asıllı kölesini âzat ettiği
Itâknâme-i Mehmed
Dâhil-i mahmiye-i Galata mahallâtından Alacamescid mahallesinde sâkin olan 
fahrü’l-akrân Hasan Reis b. Mustafa meclis-i şer‘-i şerîfe hâzır olup sonra orta 
boylu, kara gözlü, çatık kaşlı, sağ eli ( ) parmağında eser-i cerh bulunan Gürciyyü’l-
asl hâmil-i hâze’l-kitâb Mehmed b. Abdullah nâm abd-i memlûkünü hasbeten 
lillâhi’l-aliyyi’l-azîm ve taleben li merzâti rabbihi’l-kerîm âzâd ve tahrîr ettiğini 
ikrâr ve i‘tirâf eyledi. Abd-i mevsûf-ı mezkûr ba‘de’l-yevm sâir ahrâr-ı asliyyîn-i 
mükellefîn gibi hür oldu.
Cerâ zâlike ve hurrire fi’t-târihi’l-mezbûr.
Şuhûd: Es-Sâbikūn

312 [46b-3, Arapça] Bayram Kethüdâ’nın Çerkez asıllı câriyesini âzat ettiği
Itâknâme-i Hatice
Tersâne-i âmire kethüdâsı fahrü’l-emâcid ve’l-ekârim Bayram Kethüdâ b. Abdullah 
kıbelinden âti’z-zikr âzâd ikrârına vekâleti Şaban Reis b. Mustafa ve Bayram Reis 
b. Ali’nin şehâdetleri ile sâbit olan reis-i sultânî Memi Reis b. Abdullah meclis-i 
şer‘-i şerîf ve mahfil-i dîn-i münîfe hâzır olup müvekkil-i müşârün-ileyhin, orta 
boylu, esmer, kara gözlü, açık kaşlı, Çerkeziyyetü’l-asl hâmiletü hâze’l-kitâb Hati-
ce bt. Abdullah nâm câriye-i memlûkesini hasbeten lillâhi’l-aliyyi’l-azîm ve tale-
ben li merzâti rabbihi’l-kerîm âzâd ve tahrîr ettiğini ikrâr ve i‘tirâf eyledi. Câriye-i 
mevsûfe-i mezbûre bu sûretle sâir harâir-i asliyyât-ı mükellefât gibi hürre oldu.
Cerâ zâlike ve hurrire fî evâhiri şehri Şa‘bâni’l-mu‘azzam min şühûri sene sitte ve 
elf.
Şuhûd: Hüseyin Çavuş b. Kasım, Keyvan b. Abdullah, Ali Reis b. Hüseyin, Memi 
Reis b. Abdullah, Ramazan Kapudân b. ( ), Hüseyin Çavuş b. Ahmed ve gayruhüm

313 [46b-4] Mehmed b. Abdullah’ın muhallefâtı
Hâric-i mahrûse-i Galata mahallâtından el-Hâc Memi mahallesinde vefât edip ge-
ride mühallefâtının kendilerine münhasır olduğu Ramazan nâm oğlunu ve Âişe 
nâm kızını bırakan merhûm Mehmed b. Abdullah’ın muhallefâtıdır.
Vaka‘a’t-tahrîr fî evâhiri şehri Şa‘bâni’l-mu‘azzam sene sitte ve elf.
Kıymeti
Kebe 176
Beyaz kebe 80
Bağdâdî bâzincânî kaftan 740
Beyaz sâde 105
Diz çakşırı 125
Mor ferâce ma‘a post-ı tavşan 460
Diğer ferâce ma‘a post 400
Tülbent-i köhne 50
Diğer beyaz köhne 84
Diğer kebe beyaz 107
Yeşil çuka ferâce 1.110
Lâciverd yağmurluk 500
Kırmızı mukaddem kuşak 362
Kırmızı çuka diz çakşırı 185
Beyaz velense köhne 34
Diğer velense-i beyaz, köhne 51
Kilim-i köhne 90
Dolama lâciverd 600
Mâî bağdâdî kaftan 690
Tülbent-i köhne 74
Beyaz sâde, köhne 25
Diğer tülbent-i köhne 34
Yastık-ı yemeni 50
Muhayyer ferâce 183
Yekûn meblağ 5.774
Minhe’l-ihrâcât
Dellâliyye esbâb meblağ 120
Hammâliyye meblağ 4
Resm-i kısmet meblağ 75
Hüccet-i vesâyet meblağ 40
Sûret-i defter meblağ 40
Kassâmiyye ma‘a kâtibiyye 
meblağ

60
İhzâriyye meblağ 30
Yekûn 369
El-Bâkī beyne’l-verese meblağ 5.405
Hisse-i ibn meblağ 3.203
Hisse-i bint meblağ 1.802

314 [46b-5, Arapça] Ramazan ve Âişe adlı çocuklara vasî atandığı
Hâkim-i askerî muvakki‘-i a‘lâ hâze’l-kitâb bi tevkī‘ihi’l-müstetâb, hâmil-i hâze’l-
kitâb Aynî Hâtun bt. Abdullah’ı, hâric-i mahmiye-i Galata mahallâtından el-Hâc 
Memi mahallesinde vefât eden Mehmed’in Ramazan ve Âişe nâm sagīreynine, 
müteveffâ-yı mezkûr babalarından irs-i şer‘le kendilerine intikāl eden emvâlin 
muhâfazası ve zabt-ı ahvâlleri için ihtiyâclarına binâen vasî nasb etti. Mezbûre 
Aynî Hâtun da vesâyet-i merkūmeyi kabûl edip hizmet-i lâzımesini edâyı ta‘ahhüd 
etti.
Cerâ zâlike ve hurrire fî evâili şehri Şa‘bâni’l-mu‘azzam sene sitte ve elf.
Şuhûdü’l-hâl: Osman b. Ali, Mustafa b. Ramazan, Mehmed b. Yusuf, Hüsrev b. 
Abdullah, Mustafa b. Ali ve gayruhüm mine’l-hâzırîn

315 [47a-1] Fâtıma bt. Süleyman’ın muhallefâtı
Dâhil-i mahrûse-i Galata mahallâtından Câmi‘-i Kebîr mahallesinde vefât eden 
merhûme Fâtıma bt. Süleyman’ın muhallefâtıdır. Müteveffât-ı mersûmenin 
muhallefâtına vâzı‘ü’l-yed olan Galata ve Havâss-ı mahmiye-i Kostantıniyye’de 
vâki‘ beytülmâl-i hâs emîni fahrü’l-akrân Mehmed Çavuş b. Abdülmennân ve 
nâzırı fahrü’l-emâcid Mustafa Bey [b.] Abdullah zamânında tahrîr olunmuştur.
Tahrîren fî evâhiri şehri Şa‘bâni’l-mu‘azzam sene sitte ve elf.
Kıymeti
Kaliçe köhne 50
Beledî döşek 200
Kilim 30
Yeşil ferâce-i köhne 230
Tepsi 2 67
Hamam tası 31
Tepsi-i sagīr 20
Yastık 7 490
Alaca kuşak 48
Hamam gömleği 65
Güğüm 124
Minder 5 400
Kilim-i köhne 51
Yorgan-ı köhne 74
Minder-i sagīr 2 35
Yastık 20
Sarı kemha kaftan 420
Sandık 2 50
Tas 40
Maşraba 30
Gömleklik bez 90
Don ma‘a gömlek 58
Torba 21
Sacayak-ı kebîr 40
Kazgan-ı sagīr 250
Küçük kaliçe 141
Beledî döşek 200
Kaliçe-i köhne 22
Beyaz sâde 50
Beyaz çarşaf 52
Tepsi 2 60
Makrama 3 50
Şamdan ma‘a tas 13
Bardak 1 2
Kazgan-ı kebîr 400
Diğer beledî döşek 250
Kaliçe-i köhne 67
Kebe-i Ağrıboz 105
Velense-i beyaz köhne 52
Bogasi zıbın 80
Tencere 96
Sahan-ı börekî 3 80
Leğen 38
Güğüm 110
Beledî yorgan 300
Velense köhne 50
Bogasi zıbın 60
Beyaz çarşaf 43
İskemle 5

Çuval 9
Kaşık 4
Yorgan-ı beledî 80

Çarşaf-ı beyaz 21
Tepsi 3 60
Bakraç 50
Alaca peşkir 23
Bez pâre 2 31
Kutu 11
İstefan 11
Sacayak ma‘a maşa 5
Yeşil tafta pâre zirâ‘ 3 50
Hasır 4 62
Sini 9
Yorgan 10
Yekûn 5.564
Minhe’l-ihrâcât
Hammâliyye meblağ 20
Dellâliyye meblağ 120
Resm-i kısmet meblağ 160
Sûret-i defter 40
İhzâriyye 30
Dîdebâniyye meblağ 280
Harc-ı ma‘kūl 100
Harc-ı i‘lâm 14
Yekûn 764
El-Bâkī meblağ 4.800
Minhâ sülüs-i vasiyyet meblağ 1.600
El-Bâkī bi yedi’l-emini’l-mezbûr 
meblağ 

3.200







316 [47a-2, Arapça] Zamâne Hatun’un Rus asıllı câriyesini âzat ettiği
Itâknâme-i Zamâne
Mehmed Reis b. Mansur ve Memi b. Ali nâm kimesneler meclis-i şer‘-i şerîfe 
hâzırân olup, dâhil-i mahrûse-i Galata mahallâtından Câmi‘-i Kebîr mahallesinde 
sâkin iken fevt olan merhûme Zamâne Hâtun bt. Abdullah’ın zevci ve vârisi olan, 
mahrûse-i Galata gümrük kapısında bevvâb olan Memişah b. Abdullah mahzarın-
da, orta boylu, sarışın, gök gözlü, sol kaşı üzerinde eser-i cerh bulunan Rusiyyetü’l-
asl hâmiletü hâze’l-kitâb Zamâne bt. Abdullah’dan sâdır olan da‘vâ-yı sahîha-i 
şer‘iyyede gıbbe’l-istişhâd şöyle şehâdet ettiler ki müteveffât-ı mezkûre Zamâne 
Hâtun, hâl-i nefâz-ı tasarrufât-ı şer‘iyyesi ve sıhhat-i teberru‘ât-ı mer‘iyyesinde, 
taht-ı mülkünde bulunan Zamâne nâm câriye-i mevsûfe-i mezkûresini hasbe-
ten lillâhi’l-aliyyi’l-azîm ve taleben li merzâti rabbihi’l-kerîm âzâd ve tahrîr etti. 
Şehâdetleri ba‘de ri‘âyeti şerâiti’l-kabûl inde’ş-şer‘ makbûl ve mu‘teber olmağın 
hâkim-i askerî, şehâdetleri mûcebince müdde‘iye-i mezbûrenin müteveffât-ı 
mastûrenin malından ıtkına hükm etti. Câriye-i merkūme bu sûrette sâir harâir-i 
asliyyât-ı mükellefât gibi hürre oldu.
Cerâ zâlike ve hurrire fî evâhiri şehri Şa‘bâni’l-mu‘azzam sene sitte ve elf.
Şuhûd: Mehmed Halîfe b. el-İmâm, Derviş Halîfe el-Müezzin, Pervâne b. Abdul-
lah, Osman b. Ali, Mustafa b. Ali, Mehmed b. Yusuf

317 [47a-3] Vasînin vekîl atadığı
Beşiktaş’da vâki‘ Ekmekçibaşı mahallesi sâkinlerinden olup bundan akdem vefât 
eden merhûm İsa Bey b. Ahmed nâm müteveffânın sulbî oğlu İsa nâm sagīre 
vasiyy-i muhtârı olan Mehmed Bey b. Ahmed nâm kimesne meclis-i şer‘-i 
şerîf-i lâzımü’t-tevkīrde işbu bâ‘isü’l-kitâb Mustafa b. Mehmed nâm kimesne 
muvâcehesinde takrîr-i kelâm ve ta‘bîr ani’l-merâm edip mersûm Mustafa’yı 
vesâyetime müte‘allik olan umûra ve ona mübtenî muhâsama ve mürâfa‘adan vâki‘ 
olan da‘vâya vekîl ve kāimmakām nasb eyledim dedikde merkūm Mustafa dahi 
vekâlet-i mesfûreyi bi’l-muvâcehe kabûl ve ta‘ahhüd ve iltizâm ettikden sonra 
hakīkat-i hâl gıbbe’t-taleb ketb ve terkīm olunup tâlibi yedine vaz‘ olundu ki vakt-i 
hâcetde mübeyyin-i hâl ola.
Tahrîren fi’t-târihi’l-mezbûr.
Şuhûd: Abdi Reis b. Ali, el-Hâc Hasan b. Abdullah, Mustafa b. Ali, Sinan Efendi b. 
Bâli, Mehmed b. Yusuf, Hüsrev b. Abdullah







318 [47a-4] Efrenciko v. Panseliye’ye ıtâknâme verildiği
Hüccet-i ıtâknâme
Ekālîm-i küffârdan Anabolu vilâyetinden uzun boylu çatık kaşlı kara gözlü yüzü 
çiçekli ve sağ yanağında eser-i cerâhati olup Efrenciyyü’l-asl olan Efrenciko v. 
Panseliye nâm zimmî meclis-i şer‘-i şerîfe hâzır olup takrîr-i kelâm ve ta‘bîr ani’l-
merâm edip hâlen tersâne-i âmire’de kethüdâ olan fahrü’l-emâcid ve’l-ekârim 
Bayram Kethüdâ b. Abdürrahim hazretlerinin kendi kullarından olup başımı 
halâs için bahâmı tedârük edip bî-kusûr edâ ettiğimden sonra yedime ıtâknâme 
verile deyû mühürlü tezkire verip mûcebince kıbel-i şer‘den ıtâknâme taleb ederin 
deyû kavlini musaddık müşârün-ileyh kethüdâ beyin hatemi ile mahtûm bir tez-
kire ibrâz etmeğin ber mûceb-i tezkire bu vesîka ber sebîl-i ıtâknâme ketb olunup 
yed-i tâlibine vaz‘ olundu ki vakt-i hâcetde mübeyyin-i hâl ola.
Tahrîren fî evâhiri şehri Şa‘bâni’l-mu‘azzam sene sitte ve elf.
Şuhûd: Memi Reis b. Abdullah, Şaban Reis b. Mustafa ve Bayram Reis b. Ali, Mus-
tafa b. Yusuf, Mehmed b. ( ), Hüsrev b. Abdullah el-Muhzır ve gayruhüm mine’l-
hâzırîn

319 [47b-1] Mehmed b. Ahmed’in Mahmud Reis’te mudârebeden 
alacağı olduğu
Hüccet-i havâle
Bundan akdem hâric-i Galata mahallâtından Mustafa Ağa mahallesinde sâkin 
olup vefât eden merhûm Mahmud Reis b. Şaban nâm müteveffânın sulbiye kızı 
Emine bt. Mahmud nâm sagīreye kıbel-i şer‘den bundan akdem vasî olan el-Hâc 
Ahmed b. Şaban [nâm] kimesne muvâcehesinde Mehmed b. Ahmed nâm kimesne 
takrîr-i da‘vâ edip müteveffâ-yı mezbûrun zimmetinde alâ tarîki’l-mudârebe dört 
bin akçe hakkım olup vasiyy-i mezbûrdan da‘vâ ederin dedikde vasiyy-i mezbûr 
inkâr edip müdde‘îden beyyine taleb olundukda Muslihiddin b. (  ) ve Yusuf b. 
Musa nâm [kimesne]ler meclis-i şer‘de müteveffâ zimmetinde müdde‘înin dört 
bin akçe hakkı olduğuna şâhidiz ve şehâdet dahi ederiz dediklerinde meblağ-ı 
merkūm dört bin akçe müteveffâ-yı mezbûr muhallefâtından hükm olunup Meh-
med b. Yusuf ve Mustafa b. Ali nâm muhzır havâle ta‘yîn olundukdan sonra mâ 
vaka‘a kayd olundu ( )
Şuhûd: Mehmed Bey b. Abdullah el-Bevvâbü’s-sultânî, Mahmud Halîfe b. Mu-
harrem el-İmâm, Yunus b. Abdullah el-Cündî, Said b. Cemal el-Müsta‘id, el-Hâc 
Ahmed b. Mustafa, Hüseyin b. Hasan, Mustafa b. Ramazan, Hüsrev b. Abdullah, 
Mustafa b. Ali, Mehmed b. Yusuf







320 [47b-2] Mudârebeden kaynaklanan alacak hakkına delil gösterilen 
hüccetin doğru olduğu
Hüccet-i isbât-ı mazmûn
Kasaba-i Kasımpaşa mahallâtından Hoca Surûr[î] mahallesi sâkinlerinden Meh-
med b. Ahmed nâm kimesne mahmiye-i Galata hâricinde vâki‘ Mustafa Ağa ma-
hallesi sâkinlerinden olup bundan akdem vefât eden merhûm Mahmud Reis b. Şa-
ban nâm müteveffânın sulbiye kızı Emine nâm sagīrenin kıbel-i şer‘den vasîsi olan 
el-Hâc Ahmed b. Şaban nâm kimesneyi meclis-i şer‘-i şerîf-i şâmihü’l-bünyân ve 
mahfil-i dîn-i münîf-i râsihü’l-erkâna ihzâr ve mahzarında takrîr-i da‘vâ edip 
müteveffâ-yı mezbûrun zimmetinde alâ tarîki’l-mudârebe dört bin fıddî akçe 
hakkım olup meblağ-ı merkūm dört bin akçeyi merhûm-ı mezbûrun zimmetinde 
bâkīdir kaziyye minvâl-i meşrûh üzre olduğunu musaddık mukaddemâ mahmiye-i 
mezbûrede kassâm-ı askerî olan mevlânâ Muharrem b. Hüseyin imzâsıyla mümzâ 
ve hatemi ile mahtûm ve sene bin beş Şa‘bânü’l-mu‘azzamı’nın evâhiriyle mü-
verraha yedimde hüccet-i şer‘iyyem vardır mûcebiyle merhûm-ı mezkûrun 
muhallefâtından hakkım taleb ederin dedikde gıbbe’s-suâl vasiyy-i mersûm bi’l-
külliyye inkâr ile cevâb vericek müdde‘î-i mezkûrun da‘vâsına ve yedinde olan 
hüccet-i mezbûre zeylinde mastûretü’l-esâmî olan kimesnelerden mazmûn-ı hüc-
cete beyyine taleb olundukda udûl-i müslimînden Muslihiddin b. Abdullah el-
Bezzâzistânî ve Yusuf b. Musa nâm kimesneler li ecli’ş-şehâde meclis-i şer‘-i şerîfe 
hâzırân olup gıbbe’l-istişhâdi’ş-şer‘î şöyle edâ-i şehâdet-i şer‘iyye eylediler ki fi’l-
hakīka müdde‘î-i mesfûr Mehmed meblağ-ı mersûm dört bin akçeyi da‘vâ ettikde 
Mezid b. Said ve Musa b. Yusuf nâm kimesneler meblağ-ı mezkûr dört bin akçe-
nin aslına şehâdet-i şer‘iyye ettiklerinden sonra hüccet-i mesfûre müşârün-ileyh 
Muharrem Efendi zamânında vasiyy-i mesfûr muvâcehesinde ketb olunmuşdur 
deyû edâ-i şehâdet-i şer‘iyye ettiklerinde şâhidân-ı mezbûrân şehâdetleri ba‘de’t-
ta‘dîl ve’t-tezkiyye şehâdetleri hayyiz-i kabûlde vâki‘ olup meblağ-ı merkūm dört 
bin akçeyi merhûm-ı mezbûrun muhallefâtından hükm olunup mâ vaka‘a alâ 
vukū‘ihî ketb olunup yed-i tâlibe vaz‘ olundu ki vakt-i hâcetde mübeyyin-i hâl ola.
Tahrîren fî gurreti şehri Ramazâni’l-mübârek sene sitte ve elf.
Şuhûd: Es-Sâbikūn

321 [47b-3, Arapça] Mehmed Bey Vakfı’nın Mahmud Halife’de 
alacağı olduğu
Hüccet-isbât-ı deyn
Udûlden bevvâb-ı sultânî Mehmed Bey b. Abdullah, Ali b. Hamza, el-Hâc Hü-
seyin b. Ali ve el-Hâc Abdurrahman b. Abdülhay nâm kimesneler meclis-i şer‘-i 







şerîfe hâzırûn olup, bundan akdem hâric-i mahrûse-i Galata mahallâtından Muh-
yiddin Efendi mahallesinde vefât eden merhûm Mahmud Halîfe b. Şehsüvar’ın 
Osman, Ali, Âişe ve Rahime nâm evlâd-ı sıgārına kıbel-i şer‘den mansûb vasî 
olan Hüsrev b. Abdullah nâm vasî mahzarında ve merhûm-ı mezbûrun oğlu ve 
vârisi Mustafa mahzarında ve merhûm-ı mersûmun zevcesi ve vârisesi olan Mih-
man bt. Sefer mahzarında, merhûm Mehmed Bey vakfı’na mütevellî olan el-Hâc 
Mahmud Halîfe b. Muharrem’den sâdır olan da‘vâ-yı sahîha-i şer‘iyyede gıbbe’l-
istişhâd şöyle şehâdet ettiler ki müteveffâ-yı mastûr, hâl-i hayâtı ve kemâl-i akl ve 
sıhhatinde bizim yanımızda ve katımızda zimmetinde vakf-ı mezbûr malından 
yedi bin akçe ve beynlerinde ma‘lûm murâbaha-i şer‘iyye cihetinden lâzımü’l-
edâ ve vâcibü’l-kazâ üç yüz eli akçe deyni olduğunu ikrâr ve i‘tirâf etti. Müdde‘î-i 
mezbûra meblağ-ı merkūmu küllen veya ba‘zan kendisinden veya vekîlinden 
almadığına, bi vechin mine’l-vücûh zimmetini ibrâ etmediğine dâir yemîn ve-
rilmesinden ve şâhidlerin şehâdetlerinin ba‘de ri‘âyeti şerâiti’l-kabûl inde’ş-
şer‘ makbûl ve mu‘teber olmasından sonra hâkim-i askerî, meblağ-ı mesfûrun 
müdde‘î-i mesfûra müteveffâ-yı merhûmun muhallefâtından edâ edilmesine 
hükm etti.
Cerâ zâlike ve hurrire fî evâili şehri Ramazâni’l-mübârek li sene sitte ve elf.
Şuhûd: Yusuf Bey b. Abdullah el-Cündî, Mehmed Bey b. Abdullah el-Bevvâbü’s-
sultânî, Mustafa b. Ramazan, Hüsrev b. Abdullah, Mustafa b. Ali, Mehmed b. 
Yusuf

322 [47b-4, Arapça] Keyvan Reis’in Eflak asıllı kölesini sözleşmeli 
olarak âzat ettiği
Kitâbetnâme
Dâhil-i mahrûse-i Galata mahallâtından Yolcuoğlu mahallesinde sâkin olan Key-
van Reis b. Abdullah nâm kimesne meclis-i şer‘-i şerîfe hâzır olup, uzun boylu, 
sarışın, kara gözlü, açık kaşlı, Eflakıyyü’l-asl hâmil-i hâze’l-kitâb Hasan b. Ab-
dullah nâm abd-i memlûkünü râyicü’l-vakt sekiz bin akçe mukābilinde kitâbete 
kesdiğini ikrâr etti. Vâki‘ ikrâr, gulâm-ı mezkûr tarafından bi’l-muvâcehe tasdîk 
edildi. Abd-i mezbûr, meblağ-ı mesfûru tâm ve kâmilen edâ ettiğinde sâir ahrâr-ı 
asliyyîn gibi hür olacakdır.
Cerâ zâlike ve hurrire fî evâili şehri Ramazâni’l-mübârek sene sitte ve elf.
Şuhûd: Memi Reis b. Abdullah, Arab Süleyman b. Ali, el-Hâc Cafer b. el-Hâc Ah-
med, el-Hâc Süleyman b. Halîfe, Receb b. Abdullah el-Câbi







323 [47b-5, Arapça] Keyvan Reis’in Eflak asıllı kölesini sözleşmeli 
olarak âzat ettiği
Kitâbetnâme
Dâhil-i mahrûse-i Galata mahallâtından Yolcuoğlu mahallesinde sâkin olan 
mezbûr Keyvan Reis b. Abdullah nâm kimesne meclis-i şer‘-i şerîfe hâzır olup, 
orta boylu, açık kaşlı, gök gözlü, sarışın, alnında eser-i cerh bulunan Eflakıyyü’l-
asl hâmil-i hâze’l-kitâb Ramazan b. Abdullah nâm abd-i memlûkünü râyicü’l-
vakt sekiz bin akçe mukābilinde kitâbete kesdiğini ikrâr etti. Vâki‘ ikrâr, gulâm-ı 
mezkûr tarafından bi’l-muvâcehe tasdîk edildi. Abd-i mezbûr, meblağ-ı mesfûru 
tâm ve kâmilen edâ ettiğinde sâir ahrâr-ı asliyyîn gibi hür olacakdır.
Cerâ zâlike ve hurrire fi’t-târihi’l-mezbûr.
Şuhûd: Es-Sâbikūn

324 [48a-1, Arapça] Ali Çelebi’nin Ahmed Çavuş’un vasiyy-i 
muhtârı olduğu
El-emru kemâ rukime fihî hüve el-fakīr Abdülbâkī el-Kadı bi asâkiri Rumeli.
Hüccet-i mezbûreyi Kazasker Efendi kendileri istimâ‘ edip bunda kayd olundu.
Kasımpaşa mahallâtından Yeldeğirmeni mahallesi sükkânından udûlden Meh-
med Halîfe b. Ali el-İmâm ve Nasuh Dede b. Abdünnebi ve Hüseyin b. Süley-
man ve Abdülkerim b. Ali ve Mehmed Bey b. Abdullah er-Râcil nâm kimesneler 
meclis-i şer‘-i şerîf ve mahfil-i dîn-i münîfe hâzırûn olup, hâl-i hayâtında mahalle-i 
mezbûrede sâkin iken bundan akdem mahrûse-i Üsküdar’da vâki‘ merhûme Vâlide 
Sultan hanında vefât eden kāid-i sultânî merhûm Ahmed Çavuş b. Mustafa’nın 
muhallefâtına vâzı‘-ı yed olan, Havâss-ı mahmiye-i Kostantıniyye ve Galata’da 
vâki‘ beytülmâl-i hâs emîni Mehmed Çavuş b. Abdullah mahzarında, merhûm-ı 
mezbûrun ammizâdesi olan, Dîvân-ı âlî kâtiblerinden hâmil-i hâze’l-kitâb Ali Çele-
bi b. Nasuh’dan sâdır olan da‘vâ-yı sahîha-i şer‘iyyede gıbbe’l-istişhâd şöyle şehâdet 
ettiler ki müteveffâ-yı mezkûr Ahmed Çavuş, techîz ve tekfînine ve sâir levâzımına, 
vasiyyetlerinin tenfîzine, zimem-i nâsdaki haklarının kabzına, nehc-i şer‘î üzre 
sâbit olan borçlarının edâsına, evân-ı rüşd ve zamân-ı bülûğlarına kadar Mehmed 
ve Mustafa nâm sagīreyninin emvâlinin hıfzına ve müteveffâ-yı mastûr babala-
rından irs-i şer‘le kendilerine intikāl edecek emlâkin zabtına müdde‘î-i mezbûru 
vasiyy-i muhtâr seçdi. Mezbûr Ali Çelebi vesâyet-i merkūmeyi kabûl edip hizmet-i 
lâzımesini edâyı müte‘ahhid oldu. Şehâdetleri ba‘de ri‘âyeti şerâiti’l-kabûl inde’ş-
şer‘ makbûl ve mu‘teber olmağın hâkim-i muvakki‘-i a‘lâhu şehâdetleri mûcebince 
müdde‘î-i mezbûrun vesâyetine hükm etti.
Cerâ zâlike ve hurrire fî evâili şehri Ramazâni’l-mübârek sene sitte ve elf.
Şuhûd: Halil Bey b. el-Bevvâbü’s-sultânî, Mustafa Bey b. Ramazan, Abdülkerim 
b. Mehmed, Güvendik Reis b. Sevindik, Receb Reis b. Çelebi, el-Hâc Mehmed 
b. ( )

325 [48a-2, Arapça] Hayri bt. Ali Bey adlı çocuğa annesinin 
vasî atandığı
Hâkim-i askerî muvakki‘-i a‘lâ hâze’l-kitâb bi tevkī‘ihi’l-müstetâb, hâmil-i hâze’l-
kitâb Kamer Hâtun bt. Abdullah’ı, Kasımpaşa mahallâtından Cum‘a mahallesinde 
bundan akdem vefât eden Fahri bt. Ali Bey’in Hayri bt. Ali Bey nâm kız karın-
daşına, müteveffât-ı mesfûre kız karındaşından irs-i şer‘le kendisine intikāl eden 
emvâlin muhâfazası ve zabt-ı ahvâli için ihtiyâcına binâen vasî nasb etti. Mezbûre 
Kamer Hâtun da vesâyet-i merkūmeyi kabûl edip hizmet-i lâzımesini edâyı 
ta‘ahhüd etti.
Cerâ zâlike ve hurrire fî evâili şehri Ramazâni’l-mübârek min şühûri sene sitte ve 
elf.
Şuhûd: Hüseyin b. Abdullah, Ali Reis, Mustafa Reis b. Turan, Memi Reis b. Rama-
zan, diğer Memi Reis b. Abdullah, Hasan b. Abdullah

326 [48a-3] Yeni vasînin eski vasîyi ibrâ ettiği
Kasaba-i Kasımpaşa’da vâki‘ Cum‘a mahallesi sâkinlerinden olup bundan akdem 
vefât eden merhûme Fahri Hâtun bt. Ali Bey nâm müteveffânın li eb ve üm 
kız karındaşı olan Hayri bt. Ali Bey nâm sagīrenin ve merhûme-i mezbûrenin 
vâlidesi olup kıbel-i şer‘den vasiyye nasb olunan Kamer bt. Abdullah nâm hâtun 
meclis-i şer‘-i şerîfde işbu sâhibü’l-kitâb bundan akdem kıbel-i şer‘den sagīre-i 
mezkûrenin vasîsi olan Mustafa b. Mehmed nâm kimesne muvâcehesinde 
takrîr-i kelâm edip müteveffât-ı mersûmeden ber mûceb-i defter kızım 
merhûme Fahri’den kendime âid ve râci‘ olan dört bin dört yüz on dört akçe 
hisse-i şer‘iyyemi ve kızım sagīre-i mersûmenin ber mûceb-i defter âid ve râci‘ 
olan on bir bin otuz yedi akçe hisse-i şer‘iyyesini dahi hâlen vasîsi olduğum 
haysiyetiyle vasiyy-i atîk yedinden bi’t-tamâm ve’l-kemâl alıp kabz eyledim de-
dikde mukırra-i merkūmenin vech-i meşrûh üzre olan kelimâtını mezkûr Mus-
tafa vicâhen tasdîk ve şifâhen tahkīk ettikden sonra mâ vaka‘a alâ vukū‘ihî ketb 
olunup yed-i tâlibine vaz‘ olundu.
Tahrîren fi’t-târihi’l-mezbûr.
Şuhûd: Es-Sâbikūn







327 [48a-4, Arapça] Mehmed Bey Vakfı’nın Mahmud Halife’de 
alacağı olduğu
Hüccet-i isbât-ı deyn
Udûlden Mehmed Bey b. Abdullah ve Ali b. Hamza ve el-Hâc Hüseyin b. Ali ve el-
Hâc Abdurrahman b. Abdülhay nâm kimesneler meclis-i şer‘-i şerîfe hâzırûn olup 
hâric-i mahrûse-i Galata mahallâtından Muhyiddin Efendi mahallesinde bundan 
akdem vefât eden Mahmud Halîfe b. Şehsüvar’ın Osman, Ali, Âişe ve Rahime 
nâm evlâd-ı sıgārına kıbel-i şer‘den mansûb vasî olan Hüsrev b. Abdullah nâm 
vasî mahzarında ve merhûm-ı mezbûrun Mustafa nâm oğlu ve vârisi mahzarında 
ve merhûm-ı mersûmun zevcesi ve vârisi Mihman bt. Sefer nâm hâtun mahza-
rında, merhûm Mehmed Bey vakfı’na mütevellî olan hâmil-i hâze’l-kitâb el-Hâc 
Mahmud Halîfe b. Muharrem’den sâdır olan da‘vâ-yı sahîha-i şer‘iyyede gıbbe’l-
istişhâd şöyle şehâdet ettiler ki müteveffâ-yı mastûr hâl-i hayâtı ve kemâl-i akl ve 
sıhhatinde bizim yanımızda ve katımızda müdde‘î-i merkūma vakf-ı mezbûr ma-
lından râyicü’l-vakt yedi bin akçe ve beynlerinde ma‘lûm murâbaha-i şer‘iyyeden 
üç yüz elli akçe lâzımü’l-edâ ve vâcibü’l-kazâ deyni olduğunu ikrâr ve i‘tirâf etti. 
Müdde‘î-i mezbûra meblağ-ı merkūmu kısmen veya tamâmen kendisinden veya 
vekîlinden almadığına, bi vechin mine’l-vücûh zimmetini ibrâ etmediğine dâir 
yemîn verilmesinden ve şâhidlerin şehâdetlerinin ba‘de ri‘âyeti şerâiti’l-kabûl 
inde’ş-şer‘ makbûl ve mu‘teber olmasından sonra hâkim-i askerî, şehâdetleri 
mûcebince meblağ-ı merkūmun müteveffâ-yı mezbûrun muhallefâtından 
müdde‘î-i mersûma ödenmesine hükm etti.
Cerâ zâlike ve hurrire fî evâili şehri Ramazâni’l-mübârek min şühûri sene sitte ve 
elf.
Şuhûd: Yusuf Bey b. Abdullah el-Cündî, Mehmed Bey b. Abdullah, Mustafa b. Ra-
mazan ve Hüsrev b. Abdullah ve Mustafa b. Yusuf, Mehmed b. Yusuf
Derkenâr: Tekrâr olmuşdur.

328 [48a-5, Arapça] Derviş Efendi’nin Frenk asıllı câriyesini âzat ettiği
Itâknâme
Kıdvetü erbâbi’l-ikbâl zübdetü ashâbi’l-iclâl Derviş Efendi b. Hasan kıbelinden 
âti’z-zikr âzâd ve tahrîr ikrârına vekâleti Mehmed b. Hasan el-Cündî ve Ali Ça-
vuş b. Abdullah’ın şehâdetleri ile sâbit olan fahrü’l-akrân Mehmed Çavuş b. 
Abdülmennân meclis-i şer‘-i şerîfe hâzır olup müvekkil-i mezbûrunun, kendisi-
ne rıkkını mu‘terife olan sagīre, sarışın, açık kaşlı, gök gözlü, Efrenciyyetü’l-asl 
Sâkine bt. Abdullah nâm câriye-i memlûkesini hasbeten lillâhi’l-aliyyi’l-azîm 







âzâd ve tahrîr ettiğini bi’l-vekâle ikrâr ve i‘tirâf etti. Câriye-i merkūme bu sûretle 
sâir harâir-i asliyyât-ı mükellefât gibi hürre oldu.
Cerâ zâlike ve hurrire fî evâili şehri Ramazâni’l-mübârek sene sitte ve elf.
Şuhûd: Ali b. Abdullah, Bayram b. Abdullah, Süleyman b. Abdullah, Müstedâm b. 
Abdullah, Receb b. Abdullah, Mehmed b. Ahmed, Ahmed b. Mehmed

329 [48b-1] Ahmed Beşe’nin dükkânının el-Hâc Murad’a satıldığı
Mahmiye-i Galata hâricinde vâki‘ Muhyiddin Çelebi mahallesi sâkinlerinden olup 
bundan akdem vefât eden merhûm Ahmed Beşe b. Abdullah nâm müteveffânın 
sulbiye kızı Sâliha nâm sagīreye kıbel-i şer‘den vasî nasb olunan Âbide bt. Meh-
med nâm hâtun vesâyeten meclis-i şer‘-i şerîfde işbu sâhibü’l-kitâb el-Hâc Murad 
b. Abdullah nâm kimesne muvâcehesinde takrîr-i kelâm ve ta‘bîr ani’l-merâm edip 
müteveffâ-yı mezbûrun cümle-i muhallefâtından mahmiye-i mezbûre esvâkından 
Kürkçükapısı demekle ma‘rûf olan sûkda merhûm ve mağfurun leh Mehmed 
Paşa vakfı üzre binâ olunan bir tarafı Mehmed Reis b. dükkânı ve bir tarafı Yusuf 
b. Abdullah dükkânı ve bir tarafı Mehmed Paşa vakfı ve iki tarafı tarîk-i âm ve 
hâssa müntehî olan bir bâb dükkânı ve mahzeni sûk-ı sultânîde vakf-ı mezbûrun 
mütevellîsi olan fahrü’l-akrân Keyvan Ağa b. Abdülmennân ma‘rifetiyle zarûret-i 
deyn ve mezbûreye nafaka için bey‘ men yezîd tarîkiyle mezâd olunup rağabât-ı 
nâs bi’l-külliyye münkatı‘a oldukdan sonra mezbûr el-Hâc Murad üzerinde dört 
bin üç yüz akçede karâr edip meblağ-ı merkūm dört bin üç yüz akçeyi mezkûr 
el-Hâc Murad’dan vesâyetim hasebiyle bi’t-tamâm ve’l-kemâl alıp kabz eyledim 
ba‘de’l-yevm dükkân-ı mezbûr ve mahzen-i mesfûr mersûm el-Hâc Murad’ın 
mülk-i müşterâsı olup keyfe mâ yeşâ’ ve yahtâ[r] mutasarrıf ola dedikde mukırra-i 
merkūmenin vech-i meşrûh üzre olan kelimâtını merkūm el-Hâc Murad bi’l-
muvâcehe tasdîk ve bi’l-müşâfehe tahkīk edip mâ hüve’l-vâki‘ alâ vukū‘ihî ketb 
olunup yed-i tâlibe vaz‘ olundu ki vakt-i hâcetde mübeyyin-i hâl ola.
Tahrîren fî evâili şehri Ramazâni’l-mübârek min şühûri sene sitte ve elf.
Şuhûd: El-Hâc Mustafa b. Hüseyin, el-Hâc Hüseyin b. Maksud, Üstâd Behram 
b. Abdullah, Keyvan b. Abdullah, Yusuf b. Abdullah, Şaban b. Abdullah, Bekir b. 
Mehmed, Hasan b. Abdullah, Hüsrev b. Abdullah

330 [48b-2] Odabaşı Mehmed Beşe’nin vârislere mallarını verdiği
Mahmiye-i Galata hâricinde vâki‘ Müeyyedzâde mahallesi sâkinlerinden olup 
otuz altıncı bölükde zümre-i yeniçeriyândan bundan akdem vefât eden merhûm 
Yahya Beşe b. Abdullah nâm müteveffânın sulbî oğlu Hasan nâm sagīrin vâlidesi 
olup sagīr-i mezbûr Hasan’ın li eb ve üm kız karındaşı olan Havva nâm sagīrenin 
kıbel-i şer‘den vasîsi olan Cinâne bt. Hasan nâm hâtun asâleten ve vesâyeten 
meclis-i şer‘-i şerîfde işbu sâhibü’l-kitâb zümre-i yeniçeriyândan otuz altıncı 
bölükde odabaşı olan Mehmed Beşe b. Abdullah nâm kimesne muvâcehesinde 
takrîr-i kelâm ve ta‘bîr ani’l-merâm edip merhûm Yahya Beşe vefât eyledikde bi 
hasebi’ş-şer‘i’ş-şerîf oğlu mezbûr Hasan nâm sagīre altmış üç aded guruş-ı kebîr 
ve yüz yirmi sekiz aded sikke-i hasene ve otuz beş akçe intikāl eyleyip merhûm 
Yahya Beşe’nin odabaşısı olan merkūm Mehmed Beşe zabt eylemişdi el-hâletü 
hâzihî mersûm Hasan nâm sagīr dahi vefât edip meblağ-ı merkūm altmış üç aded 
guruş ve yüz on sekiz aded sikke-i hasene ve otuz beş akçe bâlâda zikr olunan 
vârislerine intikāl eylemeğin vesâyet ve asâletimiz hasebiyle meblağ-ı merkūm 
altmış üç aded guruş ve yüz on sekiz aded sikke-i haseneyi ve otuz beş akçeyi 
mezkûr odabaşı Mehmed Beşe yedinden bi’t-tamâm ve’l-kemâl alıp kabz eyledik 
ba‘de’l-yevm meblağ-ı merkūmdan mezkûr odabaşının zimmetinde bir akçe ve bir 
habbe kalmadı dediklerinde mukırrûn-ı mezkûrûnun vech-i meşrûh üzre olan 
kelimâtını mezbûr odabaşı Mehmed Beşe bi’l-muvâcehe tasdîk ve bi’l-müşâfehe 
tahkīk ettikden sonra mâ vaka‘a alâ vukū‘ihî ketb olunup yed-i tâlibe vaz‘ olundu 
ki vakt-i hâcetde mübeyyin-i hâl ola.
Tahrîren fî evâili şehri Ramazâni’l-mübârek sene sitte ve elf.
Şuhûd: Mehmed Beşe b. Abdullah er-Râcil, Ahmed Beşe b. Abdullah er-Râcil, Se-
fer Beşe b. Bâli er-Râcil, Yusuf b. Abdullah, el-Hâc Murad b. Abdullah

331 [48b-3] Bina ve ağaçların Mustafa’ya ait olduğu
Mahmiye-i Galata ve Havâss-ı Kostantıniyye’de beytülmâl emîni olup mahmiye-i 
mezbûre müzâfâtından kasaba-i Beşiktaş’da vâki‘ Sinan Paşa Câmi‘i mahalle-
si sâkinlerinden olup bundan akdem vefât eden merhûm Hürrem b. Abdullah 
nâm kimesnenin muhallefâtına vâzı‘ü’l-yed olan Mehmed Çavuş b. Abdullah 
nâm kimesne meclis-i şer‘-i şerîfde işbu sâhibü’l-kitâb Mustafa Çelebi b. Hem-
dem Kethüdâ nâm kimesne muvâcehesinde takrîr-i da‘vâ edip müteveffâ-yı 
mezbûr Hürrem’in mahalle-i mersûmede vâki‘ bir tarafı Murad Bey b. Abdullah 
ve bir tarafı Mütevellî Abdi Çelebi mülklerine ve iki tarafı tarîk-i hâs ve tarîk-i 
âma müntehî Derviş Efendi vakfı üzerinde kendi mâlıyla binâ eylediği tahtânî ve 
fevkānî üç bâb evleri ve matbahı ve kayıkhâneyi ve limanı ve kayıkhâne üzerinde 
tahtadan iki bâb odayı ve bir çeşmeyi ve ayazma nâm pınarı ve sâlifü’z-zikr Abdi 
Çelebi tarafındaki hadde muttasıl bir bâb tahtânî evi ve bahçede kendi mâlıyla 
gars ettiği usûl-i eşcâr-ı müsmireyi ve gayr-ı müsmireyi emânetim hasebiyle zabt 
ettirmede merkūm Mustafa nizâ‘ eder suâl olunup mûcibini taleb ederin dedikde 
gıbbe’s-suâl mersûm Mustafa cevâb verip ebniye-i mezbûreyi ve eşcâr-ı mesfûreyi 
merhûm-ı mezbûr Hürrem ile hâl-i hayâtında ve kemâl-i sıhhatinde zevcesi 
Gülizar bt. Abdullah’dan otuz bin nakd-i râyic fi’l-vakt akçeye bey‘-i bâtt-ı sahîh-i 
şer‘î ile bey‘ edip kabz-ı semen ve teslîm-i müsemmen kılmışdır hâlen kaziyye 
minvâl-i meşrûh üzre olduğu[nu] müsaddık yedimde mukaddemâ mahmiye-i 
mezbûrede kâtib-i şer‘ olan mevlânâ Ahmed Efendi b. Mehmed imzâsıyla mümzâ 
ve sene sitte ve elf Safer-i muzafferinin evâiliyle müverraha hüccet-i şer‘iyyem 
vardır deyû hüccet ibrâz edip fi’l-hakīka hüccet-i mezbûreye nazar olundukda 
mezkûr Mustafa’nın takrîrine mutâbık bulunup hüccet-i mersûme mazmûnuna 
beyyine taleb olundukda zeyl-i hüccetde mastûretü’l-esâmî olan kimesnelerden 
fahrü’l-akrân Mustafa Çavuş b. Ali ve Derviş b. Ali nâm kimesneler li ecli’ş-şehâde 
meclis-i şer‘-i şerîfe hâzırân olup gıbbe’l-istişhâdi’ş-şer‘iyye şöyle edâ-i şehâdet-i 
şer‘iyye eylediler ki fi’l-vâki‘ merhûm Hürrem’in hâl-i hayâtında ve kemâl-i sıhha-
tinde zevcesi Gülizar bt. Abdullah nâm hâtunuyla ber vech-i iştirâk binâ eyledikle-
ri ebniye-i mezbûreyi ve eşcâr-ı mesfûreyi merkūm Mustafa otuz bin akçeye bey‘-i 
bâtt-ı sahîh-i şer‘î bey‘ edip kabz-ı semen-i merkūm ve teslîm-i mebî‘-i mersûm 
kılmışlardır husûs-ı mezbûreye şâhidiz ve şehâdet dahi ederiz dediklerinde ba‘de 
ri‘âyeti şerâiti’l-kabûl şehâdetleri hayyiz-i kabûlde vâki‘ oldukdan sonra ebniye-i 
mezkûre ve eşcâr-ı mastûre mezbûr Mustafa’nın mülk-i müşterâsı olduğuna hükm 
olunup mâ vaka‘a alâ vukū‘ihî kayd olunup yed-i tâlibe vaz‘ olundu.
Tahrîren fî evâili şehri Ramazâni’l-mübârek sene sitte ve elf.
Şuhûd: Mehmed Bey b. Abdullah, Hasan Bey b. Abdullah, Hüseyin Çavuş b. Ab-
durrahman, Mustafa b. Ramazan ve gayruhüm
Derkenâr: Hüccet-i mezbûreyi Kazasker Efendi imzâ etmişdir.

332 [49a-1, Arapça] Mustafa Bey’in velâ yoluyla Cafer Bey’in 
mirasçısı olduğu
Fahrü’l-akrân Mustafa Bey b. Mehmed Paşa, Beşiktaş mahallâtından Sinan 
Paşa mahallesinde bundan akdem vefât eden merhûm Cafer Bey b. Abdullah’ın 
muhallefâtına vâzı‘-ı yed olan, Havâss-ı mahmiye-i Kostantıniyye ve Galata’da 
vâki‘ beytülmâl emîni Mehmed Çavuş b. Abdullah mahzarında şöyle iddi‘â etti 
ki müteveffâ-yı mezbûr, müdde‘î-i merkūm Mustafa Bey’in Sâlih Paşa nâm de-
desinden babası mezkûr Mehmed Paşa’ya intikāl eden bir abd-i memlûk idi. 
Cedd-i mezkûru, taht-ı mülkündeki abd-i memlûkünü âzâd etmişdi. Muhallefât-ı 
merkūme de bu sûretle velâ tarîki ile müdde‘îye intikāl etti. Receb Ağa b. Abdul-
lah ve Mustafa Bey b. Abdullah nâm kimesneler müdde‘î-i mezbûrun iddi‘âsına 
muvâfık şehâdet-i şer‘iyye ettiler. Şehâdetleri ba‘de ri‘âyeti şerâiti’l-kabûl inde’ş-şer‘ 
makbûl ve mu‘teber olmağın hâkim-i muvakki‘-i a‘lâhu, şehâdetleri mûcebince 
müdde‘î-i mezbûrun verâsetine hükm etti.
Cerâ zâlike ve hurrire fî evâili şehri Ramazâni’l-mübârek sene sitte ve elf.
Şuhûd: Mehmed Bey b. Abdullah, Mehmed Çavuş b. Ahmed, Hüsrev b. Abdullah, 
Mustafa b. Ramazan ve gayruhüm mine’l-hâzırîn
Derkenâr: Bu hücceti Kazasker Efendi imzâlamışdır.

333 [49a-2] Mahmud Halife’nin bağının borçları için satıldığı
Mahmiye-i Galata hâricinde vâki‘ Muhyiddin Efendi mahallesi sâkinlerinden olup 
bundan akdem vefât eden merhûm Mahmud Halîfe b. Şehsüvar nâm müteveffânın 
sulbî oğulları Osman ve Ali ve sulbiye kızları Âişe ve Rahime nâm sagīrlerine 
vasiyy-i muhtâr olan el-Hâc Mahmud Halîfe b. Muharrem vesâyeten ve müteveffâ-
yı mezkûrun kebîr oğlu Mustafa asâleten ve mezbûrun zevce-i metrûkesi olan 
Mihman bt. Sefer nâm hâtun dahi asâleten meclis-i şer‘-i şerîf-i lâzımü’t-tevkīrde 
işbu sâhibü’l-kitâb İbrahim b. Hüsrev nâm kimesne muvâcehesinde takrîr-i kelâm 
ve ta‘bîr ani’l-merâm edip müteveffâ-yı merkūmun cümle muhallefâtından Ha-
dım Pınarı nâm mevzi‘de bir cânibi Emir Efendi bağı ve bir cânibi Osman Bey 
b. ( ) bağı ve bir cânibi Ligoraki zimmî bağı ve bir cânibi tarîk-i âm ile mahdûd 
olan on dönüm mikdârı bağı sûk-ı sultânîde zarûret-i deyn için bey‘ men yezîd 
tarîkiyle mezâd olunup rağabât-ı nâs münkatı‘a oldukdan sonra mezbûr İbrahim 
üzerinde bin beş yüz akçede karâr eylemeğin meblağ-ı merkūm bin beş yüz akçeyi 
mersûm İbrahim’den bi’t-tamâm ve’l-kemâl asâlet ve vesâyetimiz hasebiyle alıp 
kabz edip ba‘de’l-yevm bahçe-i mastûr mezbûr İbrahim’in mülk-i müşterâsı olup 
keyfe mâ yeşâ’ ve yahtâr mutasarrıf ola dediklerinde mukırrûn-ı mezkûrûnun 
vech-i meşrûh üzre olan kelimâtını merkūm İbrahim bi’l-muvâcehe tasdîk ve bi’l-
müşâfehe tahkīk ettikden sonra mâ vaka‘a alâ vukū‘ihî ketb olunup yed-i tâlibe 
vaz‘ olundu.
Tahrîren fi’t-târihi’l-mezbûr.
Şuhûd: Mehmed Bey b. Abdullah, el-Hâc Hasan b. Ali, Mehmed b. Süleyman, 
Kurd b. Murad, Yahya b. Abdullah, Ahmed b. Mehmed

334 [49a-3] Müezzin Mahmud b. Şehsüvar’ın muhallefâtı
Hâric-i mahmiye-i Galata mahallâtından Muhyiddin Efendi mahallesi müezzini 
olup bundan akdem yine mahalle-i mezbûrede vefât edip geride verâsetinin ken-
dilerine münhasır olduğu Mustafa nâm kebîr oğlunu, Osman ve Ali nâm sagīr 
oğullarını, Âişe ve Rahime nâm sagīre kızlarını, Hasnâ bt. Abdullah nâm anası-
nı ve Mihman bt. Sefer nâm zevcesini bırakan merhûm Mahmud b. Şehsüvar’ın 
muhallefâtıdır.
Vaka‘a’t-tahrîr fî evâili Ramazâni’l-mübârek min şühûri sene sitte ve elf.
Kıymeti
Kelâm-ı mecîd 100
Hâne der mahalle-i mezbûre 20.200
Bağ kıta 1.500
Kaliçe-i köhne 70
Sandık 15
Hırdavât kâğıd 200
Türkî kitâb 24
Minder-i köhne 50
Sini 5
Sâ‘at 2 37
Sandık 31
Yorgan-ı köhne 60
Zıbın ma‘a kuşak 36
Demir küskü 50
Yastık 20
Bakraç 45
Diğer sandık 35
Döşek-i beledî 187
Diğer sâ‘at 40

… … ve cendere 61
Beyaz … 6 81
Tepsi-i baklava 2 110
Tepsi-i börek 20
Der zimmet-i Mustafa b. el-
müteveffâ el-mezbûr meblağ 

3.000
Yekûn meblağ 26.007
Minhe’l-ihrâcât
Techîz ve tekfîn meblağ 680
Deyn-i müsbet bi vakfı Mehmed 
Bey asl-ı mâl meblağ 

7.000
Murâbaha 350
Deyn-i müsbet meblağ bi vakfı 
Rüstem? Neccâr? meblağ 

500
Deyn-i müsbet bi Ömer b. meblağ 1.000
Deyn-i müsbet bi Nakkāşe Hâtun 
meblağ 

800
Harc-ı ma‘kūl ve hammâliyye 
meblağ 

59
Resm-i kısmet meblağ 600
Mehr-i müeccel li zevcetihi’l-
merkūme meblağ 2.000
Dellâliyye meblağ 300
İhzâriyye meblağ 40
Sagīre …? 40
Huddâmiyye 15
Yekûn meblağ 13.284
El-Bâkī meblağ 12.723
Hisse-i üm es-südüs meblağ 2.120
Hisse-i zevce es-sümün meblağ 1.590
Hisse-i ibn meblağ 2.253
Hisse-i ibn meblağ 2.253
Hisse-i ibn meblağ 2.253
Hisse-i bint meblağ 1.126

335 [49a-4, Arapça] Osman, Ali, Âişe ve Rahime adlı çocuklara 
vasî atandığı
Hüccet-i vesâyet
Hâkim-i muvakki‘-i a‘lâ hâze’l-kitâb bi tevkī‘ihi’l-müstetâb, hâmiletü hâze’l-kitâb 
Mihman Hâtun bt. Sefer’i, hâric-i mahrûse-i Galata mahallâtından Muhyiddin 
Efendi mahallesinde vefât eden merhûm Mahmud Halîfe b. Şehsüvar’ın Osman, Ali, 
Âişe ve Rahime nâm evlâd-ı sıgārına, müteveffâ-yı mezbûr babalarından irs-i şer‘le 
kendilerine intikāl eden emvâlin muhâfazası ve zabt-ı ahvâlleri için ihtiyâclarına 
binâen vasî nasb etti. Mezbûre Mihman Hâtun da vesâyet-i merkūmeyi kabûl edip 
hizmet-i lâzımesini edâyı ta‘ahhüd etti.
Cerâ [zâlike] ve hurrire fî evâili şehri Ramazâni’l-mübârek sene sitte ve elf.
Şuhûdü’l-hâl: Mahmud Halîfe b. Muharrem, Ömer Çavuş b. Süleyman, Hüseyin 
Çelebi b. Muharrem, İbrahim b. Hasan, Yunus Bey, Süleyman [b.] Ramazan ve 
gayruhüm mine’l-hâzırîn

336 [49b-1, Arapça] Osman, Ali, Âişe ve Rahime adlı çocukların vasîleri 
üzerine nâzır atandığı
Hüccet-i nezâret
Hâkim-i muvakki‘-i a‘lâ hâze’l-kitâb bi tevkī‘ihi’l-müstetâb, hâmil-i hâze’l-kitâb 
Mahmud Halîfe’yi, hâric-i mahrûse-i Galata mahallâtından Muhyiddin Efen-
di mahallesinde vefât eden merhûm Mahmud Halîfe b. Şehsüvar’ın Osman, 
Ali, Âişe ve Rahime nâm evlâd-ı sıgārının emvâline nâzır-ı hasbî nasb etti. Bu 
sûretle, kıbel-i şer‘-i şerîfden mansûb vasî olan Mihman Hâtun bt. Sefer, nâzır-ı 
merkūmun izni ve ma‘rifeti olmadan sıgār-ı mezkûrînin emvâlinde tasarruf ede-
meyecektir. Mezbûr Mahmud Halîfe, nezâret-i merkūmeyi kabûl edip hizmet-i 
lâzımesini edâyı müte‘ahhid oldu.
Cerâ zâlike ve hurrire fî evâili şehri Ramazâni’l-mübârek min şühûri sene sitte ve 
elf.
Şuhûdü’l-hâl: Ömer Çavuş b. Süleyman, Hüseyin Çelebi b. Muharrem, İbrahim 
Çelebi b. Hasan, Yunus Bey b. Abdullah, Hüsrev b. Abdullah el-Muhzır ve (…)

337 [49b-2] Mustafa Bey’in Ahmed Çavuş’ta alacağı olduğu
Ebnâ-i sipâhiyândan Mustafa Bey b. Abdullah nâm cündî meclis-i şer‘-i şerîf-i 
lâzımü’t-tevkīrde bundan akdem vefât eden merhûm Ahmed Çavuş b. Mustafa 
nâm kimesnenin sulbî oğulları Mehmed ve Mustafa nâm sagīrlere vasiyy-i muhtâr 
olan fahrü’l-akrân Ali Çelebi b. Nasuh Kethüdâ nâm kimesne muvâcehesinde 
takrîr-i da‘vâ edip müteveffâ-yı mezbûr Ahmed Çavuş’da cihet-i karzdan bin gu-
ruş ve yüz guruş dahi çuka bahâsından cem‘an bin yüz guruş hakkım var idi 
guruş-ı merkūmdan hâl-i hayâtında dört yüz guruş alıp merhûm Ahmed Çavuş’a 
yedi bin akçe dahi verdim bâkī Ahmed Çavuş zimmetinde yedi yüz guruş ve 
yedi bin akçe hakkım vardır suâl olunup muhallefâtından taleb ederim dedik-
de gıbbe’s-suâl vasiyy-i mezbûr bi’l-külliyye inkâr edip müdde‘î-i merkūmdan 
beyyine taleb olundukda kaziyye minvâl-i meşrûh üzre olduğunu müsaddık 
yedimde mukaddemâ mahmiye-i Kostantıniyye’de Mahmud Paşa mahkemesin-
de nâibü’ş-şer‘ olan mevlânâ Mustafa Efendi b. Halil imzâsıyla mümzâ hüccet-i 
şer‘iyyem dahi vardır deyû hüccet ibrâz edip fi’l-hakīka hüccet-i mezbûreye na-
zar olundukda müdde‘î-i mersûmun takrîrine mutâbık olup hüccet-i mezkûre 
mazmûnuna beyyine taleb olundukda zeyl-i hüccetde mastûrü’l-esâmî olan ki-
mesnelerden Mustafa Bey b. Abdullah ve Hüseyin Bey b. Hürrem nâm kimes-
neler li ecli’ş-şehâde meclis-i şer‘a hâzırân olup gıbbe’l-istişhâd eş-şer‘î şöyle 
edâ-i şehâdet-i şer‘iyye eylediler ki fi’l-vâki‘ müdde‘î-i mesfûr merhûm-ı mezbûr 
Ahmed Çavuş’a bin guruş cihet-i karzdan ve yüz guruş dahi çuka bahâsından 
cem‘an bin yüz guruş verip dört yüz guruşunu hâl-i hayâtında Ahmed Çavuş’dan 
alıp yedi bin akçe dahi vermişdi hâlen mesfûr Ahmed Çavuş’un yedi yüz guruş 
ve yedi bin akçe zimmetinde bâkīdir husûs-ı mezbûra şâhidiz ve şehâdet dahi 
ederiz dediklerinde ba‘de ri‘âyeti şerâiti’l-kabûl şehâdetleri hayyiz-i kabûlde vâki‘ 
oldukdan sonra merhûm-ı mezbûrun muhallefâtından edâsına hükm olunup 
mâ vaka‘a alâ vukū‘ihî ketb olunup yed-i tâlibe vaz‘ olundu ki vakt-i hâcetde 
mübeyyin-i hâl ola.
Tahrîren fî evâili şehri Ramazâni’l-mübârek sene sitte ve elf.
Şuhûd: Hüsrev b. Abdullah ve Mustafa b. Ramazan ve Mehmed b. Yusuf, Bâli b. 
Derviş el-Kâtib, Mehmed Bey b. Abdullah el-Cündî, diğer Mehmed Bey b. (…)

338 [49b-3] Canfeda Hatun’un, kızına ait miras payını Piyâle Bey’den 
teslim aldığı
Mahmiye-i Galata hâricinde vâki‘ Bereketoğlu mahallesi sâkinlerinden olup bun-
dan akdem vefât eden merhûm Kara Süleyman b. Cafer nâm müteveffânın sulbiye 
kızı Kerime nâm sagīrenin kıbel-i şer‘den vasî nasb olunup ve vâlidesi olan Can-
feda bt. Abdullah nâm hâtun meclis-i şer‘de işbu sâhibü’l-kitâb Piyâle Bey b. Ab-
dullah muvâcehesinde takrîr-i kelâm edip müteveffâ-yı mezbûr Kara Süleyman’ın 
muhallefâtından sulbiye kızı sagīre-i mezbûre Kerime’ye irsle intikāl eden hisse-i 
şer‘iyyesinden mezbûr Piyâle sagīre-i merkūmeye nâzır olduğu haysiyetiyle otuz 
beş bin akçe kabz etmişdi el-hâletü hâzihî meblağ-ı merkūm otuz beş bin ak-
çeyi vesâyetim hasebiyle bi’t-tamâm ve’l-kemâl alıp kızım mezbûre Kerime’nin 
cihâzına harc ve sarf eyledim dedikde mukırra-i merkūmenin vech-i meşrûh 
[üzre] olan kelimâtını mezbûr Piyâle Bey bi’l-muvâcehe tasdîk ve bi’l-müşâfehe 
tahkīk ettikden sonra mâ vaka‘a kayd olundu.
Tahrîren fî evâili şehri Ramazâni’l-mübârek sene sitte ve elf.
Şuhûd: Şükür b. Ali, Hasan b. Abdullah, İdris b. Yusuf, Mustafa b. Ramazan, Hüs-
rev b. Abdullah, Mehmed b. Yusuf, Muharrem b. Mustafa







339 [49b-4] Kızına vasî olan Canfeda Hatun’un önceki vasîyi ibrâ ettiği
Mahmiye-i Galata hâricinde vâki‘ Bereketoğlu mahallesi sâkinlerinden olup bun-
dan akdem vefât eden merhûm Kara Süleyman b. Cafer nâm müteveffânın sulbiye 
kızı Kerime nâm sagīreye kıbel-i şer‘den vasî nasb olunup sagīre-i mezbûrenin 
vâlidesi olan Canfeda bt. Abdullah nâm hâtun meclis-i şer‘-i şerîf-i lâzımü’t-
tevkīrde işbu sâhibü’l-kitâb bundan akdem sagīre-i mersûmenin vasîsi olan Ah-
med Bey b. Abdullah nâm kimesne muvâcehesinde takrîr-i kelâm edip vasiyy-i atîk 
Ahmed Bey müteveffâ-yı mezkûr Kara Süleyman’ın muhallefâtından kızı mezbûre 
Kerime’ye irsle intikāl eden hisse-i şer‘iyyesine müte‘allik merkūm Ahmed zim-
metinde bir akçe ve bir habbe bâkī kalmadı dedikde mukırra-i mesfûrenin vech-i 
meşrûh üzre olan kelimâtını mersûm Ahmed Bey bi’l-muvâcehe tasdîk ettikden 
sonra mâ hüve’l-vâki‘ alâ vukū‘ihî kayd olundu.
Tahrîren fi’t-târihi’l-mezbûr.
Şuhûd: Mahmud Halîfe b. Muharrem el-İmâm, Ermeni Ahmed b. Abdullah, İsa b. 
Abdullah Ser-bölük, Mehmed Çelebi b. Hasan, İdris b. Yusuf, Mustafa b. Mahmud 
ve gayruhüm

340 [49b-5] Hümâ Hatun’un ödünçten kaynaklanan borcunu Mahmud 
Reis’e ödediği
Mahmiye-i Galata hâricinde vâki‘ Mustafa Ağa mahallesi sâkinlerinden olup bun-
dan akdem vefât eden merhûme Sâkine Hâtun bt. Pîrî nâm müteveffâtın câriye-i 
mu‘takası olan Hümâ bt. Abdullah nâm hâtun mahfil-i kazâda işbu bâ‘isü’l-kitâb 
merhûme-i mezbûre Sâkine Hâtun’un zevci olup vefât eden merhûm Ahmed Reis 
b. Abdullah nâm müteveffânın sulbî oğlu Mustafa ve sulbiye kızı Rahime nâm 
sagīrlerine kıbel-i şer‘den vasî nasb olunan Mahmud Reis b. Mehmed nâm kimes-
ne muvâcehesinde takrîr-i kelâm edip vasiyy-i mersûm Mahmud Reis’den bundan 
esbak alâ tarîki’l-karz iki bin nakid râyic fi’l-vakt akçe alıp meblağ-ı merkūm iki 
bin akçeyi merkūm Mahmud Reis’e teslîmde mâbeynimizde münâza‘ât-ı kesîre 
vâki‘ olmuş idi el-hâletü hâzihî meblağ-ı mersûm iki bin akçeyi mezbûr Mah-
mud Reis’e teslîm edip beynimizde da‘vâ ve nizâ‘ kalmadı ba‘de’l-yevm husûs-ı 
mezbûra müte‘allik benden veya vekîlimden da‘vâ ve nizâ‘ sudûr ederse lede’l-
hükkâmi’l-kirâm mesmû‘a ve makbûle [ol]maya dedikde mukırra-i merkūmenin 
vech-i meşrûh üzre olan kelimâtını mezkûr Mahmud Reis vicâhen tasdîk ettikden 
sonra mâ vaka‘a kayd olundu.
Tahrîren fî evâsıtı [şehri Ra]mazâni’l-mübârek sene sitte ve elf.
Şuhûd: Yusuf Bey b. Abdullah, Receb Bey b. İsmail, Hasan Çelebi b. Mehmed, 
Hüsrev b. Abdullah, Mustafa b. Receb







341 [50a-1] Hasan b. Abdullah’ın muhallefâtı
Hâl-i hayâtında Kasımpaşa mahallâtından Yeldeğirmeni mahallesinde sâkin iken 
bundan akdem Kıbrıs kasabasında vefât eden merhûm Hasan b. Abdullah’ın 
muhallefâtıdır. Muhallefâtın tahrîri, merhûmun muhallefâtına vâzı‘-ı yed olan, 
Havâss-ı Kostantıniyye ve Galata’da vâki‘ beytülmâl-i hâs emîni fahrü’l-akrân 
Mehmed Çavuş b. Abdullah zamânında yapılmışdır.
Tahrîren fî evâili şehri Ramazâni’l-mübârek sene sitte ve elf.
Kıymeti
Münakkaş yastık 169
Kisâyî 171
Kaliçe 500

Çarşaf-i beyaz 92
Şemle kuşak 100
Keçe-i Selânik 335
Beledî döşek 56
İhrâm-ı beyaz 181

Çarşaf-i beyaz 40
Diğer çarşaf 70
Rûy-i balin 30
Güğüm 62
Tülbent ağacı 20
Kisâyî 180
Tabak-ı çini 22
Basma minder 162

Çuka-i yeşil, zirâ‘ rub‘ 2 800
Sandık 150
Köhne kürek 10
Beledî döşek 250
Yorgan-ı yemeni 100
Kaliçe-i kebîr 500
İhrâm beyaz 250
Kadife yastık 280
Tencere 85
İskemle 51
Sandık 120
Keçe-i Selânik 335
Sahan 2 108
Sarı velense 221

Çarşaf-i beyaz 52

Çarşaf 150
Mercan tesbih 315
Zincir-i Silistre 65
Sahan-ı sagīr 6
Kazgan-ı kebîr 550

Çarşaf 53
Kisâyî 41
Maşraba 50
Leğen ma‘a ibrik 120
Sandık 85
Sikke-i hasene 84 fî 120 meblağ 10.080
Yekûn 16.902
Minhe’l-ihrâcât
Dellâliyye meblağ 140
Resm-i kısmet meblağ 550
Sûret-i defter 40
Kâtibiyye 30
İhzâriyye 60
Harc-ı mahkeme 100
Huddâmiyye 20
Dîdebâniyye 800
Yekûn 1.740
El-Bâkī bi yedi’l-emîni’l-mezbûr 
meblağ

15.162







342 [50a-2, Arapça] Sâkine Hatun’un Rus asıllı câriyesini vasiyet 
yoluyla âzat ettiği
Udûlden Murad Halîfe b. Abdullah el-İmâm ve Ali Halîfe b. Hasan el-Müezzin 
ve Abdurrahman b. Sefer ve Hasan Çelebi b. Hüseyin nâm kimesneler meclis-i 
şer‘-i şerîf-i Ahmedî ve mahfil-i dîn-i münîf-i Muhammedî’ye hâzırûn olup, 
hâric-i mahmiye-i Galata mahallâtından Mustafa Ağa mahallesinde bundan 
akdem vefât eden merhûme Sâkine Hâtun bt. Pîrî’nin muhallefâtına vâzı‘-ı 
yed olan, Havâss-ı mahmiye-i Kostantıniyye ve Galata’da vâki‘ beytülmâl-i hâs 
emîni fahrü’l-akrân Mehmed Çavuş b. Abdülmennân’ın mahzarında, orta boylu, 
açık kaşlı, elâ gözlü, sarışın, sol ayağı üstünde siyah beni bulunan Rusiyyetü’l-
asl hâmiletü hâze’l-kitâb Hümâ bt. Abdullah’dan sâdır olan da‘vâ-yı sahîha-i 
şer‘iyyede gıbbe’l-istişhâd şöyle şehâdet ettiler ki müteveffât-ı mezkûre Sâkine 
hâl-i sıhhat-i tasarrufâtında, taht-ı mülkünde bulunan müdde‘iye-i mezbûreyi 
mevtimden kırk gün mukaddem hürsün diyerek mukayyed tedbîr ile tedbîr 
eyledi. Mezbûre Sâkine müddet-i mezkûreden fazla yaşadı. Şehâdetleri ba‘de 
ri‘âyeti şerâiti’l-kabûl inde’ş-şer‘ makbûl ve mu‘teber olmağın hâkim-i askerî, 
şehâdetleri mûcebince ve mezheb-i muhtâra tevfîkan câriye-i merkūmenin ıt-
kına hükm etti.
Cerâ zâlike ve hurrire fî evâsıtı şehri Ramazâni’l-mübârek sene sitte ve elf.
Şuhûd: Yusuf Bey b. Abdullah el-Cündî, Receb Bey b. İsmail, Hüseyin Çelebi b. 
Mehmed, Hüsrev b. Abdullah, Mustafa Çavuş b. Mehmed, Mustafa b. Ramazan, 
Mehmed b. Yusuf el-Muhzır ve gayruhüm

343 [50a-3, Arapça] Hasan Reis’in Şaban b. Sevindik’i vasî seçtiği
Udûlden Selim Beşe b. Beyce er-Râcil ve Mehmed Reis b. Ali ve Şaban Reis b. 
Musa ve Mehmed b. Halil ve diğer Şaban b. Musli ve Yakub b. Veli ve Hüseyin 
b. Yakub nâm kimesneler meclis-i şer‘-i şerîf ve mahfil-i dîn-i münîfe hâzırûn 
olup, hâl-i hayâtında mahrûse-i Kostantıniyye mahallâtından Gül Câmi‘i mahal-
lesinde sâkin iken bundan akdem İskenderiye’de vefât eden merhûm Hasan Reis b. 
Süleyman’a borçlu olan Mehmed b. Himmet’in mahzarında, hâmil-i hâze’l-kitâb 
Şaban b. Sevindik’den sâdır olan da‘vâ-yı sahîha-i şer‘iyyede gıbbe’l-istişhâd şöyle 
şehâdet ettiler ki müteveffâ-yı mezkûr Hasan Reis, zimem-i nâsda bulunan hakla-
rının kabzı ve nehc-i şer‘î üzre sâbit olan kendi üzerindeki borçlarının edâsı için 
ve dahi Ali ve Mehmed nâm sagīreyn evlâdının emvâlinin hıfzı ve kendilerine irs-i 
şer‘le intikāl eden emlâkin zabtı için evân-ı rüşd ve zamân-ı bülûğlarına kadar 
müdde‘î-i mezbûru vasiyy-i muhtâr seçdi. Mezbûr Şaban da vesâyet-i mezkûreyi 
kabûl edip hizmet-i lâzımesini edâyı müte‘ahhid oldu. Şehâdetleri ba‘de ri‘âyeti 







şerâiti’l-kabûl inde’ş-şer‘ makbûl ve mu‘teber olmağın hâkim-i askerî, şehâdetleri 
mûcebince müdde‘î-i mezbûrun vesâyetine hükm etti.
Cerâ zâlike ve hurrire fî evâsıtı şehri Ramazâni’l-mübârek sene sitte ve elf.
Şuhûd: Yusuf Bey b. Abdullah el-Cündî, Şükür b. Mümin, Hasan Çelebi b. Meh-
med, Mahmud Reis b. Mehmed, Mustafa Çavuş b. Mehmed, Hüsrev b. Abdullah 
ve gayruhüm

344 [50a-4, Arapça] Ali, Âişe ve Rahime adlı çocuklara nafaka 
takdir edildiği
Hüccet-i nafaka
Hâkim-i askerî muvakki‘-i a‘lâ hâze’l-kitâb bi tevkī‘ihi’l-müstetâb, hâric-i 
mahrûse-i Galata mahallâtından Muhyiddin Efendi mahallesinde vefât eden 
merhûm Mahmud Halîfe b. Şehsüvar’ın Ali, Âişe ve Rahime nâm evlâd-ı sıgārının 
nafaka, kisve ve sâir havâic-i zarûriyyeleri için, himâye ve terbiyesi altında bulun-
dukları Mihman bt. Sefer nâm analarının talebiyle müteveffâ-yı mezkûr babala-
rından irs-i şer‘le kendilerine intikāl eden mallardan alınmak ve her birine üçer 
akçe olmak üzre zeyilde mezkûr târihden i‘tibâren yevmî râyicü’l-vakt dokuz akçe 
farz ve takdîr etti ve mezbûre Mihman’a meblağ-ı mefrûzu sıgār-ı mezbûrîne sarf 
etmek üzre izin verdi.
Cerâ zâlike ve hurrire fi’l-yevmi’s-sânî aşer min şehri Ramazâni’l-mübârek sene 
sitte ve elf.
Şuhûd: Ömer Çavuş b. Süleyman, Hüseyin Çelebi b. Muharrem, İbrahim Çelebi b. 
Hasan, Yunus Bey b. Abdullah, Şükür b. Ramazan ve gayruhüm

345 [50b-1, Arapça] Âişe Hatun’un Mahmud Halife’de ödünçten 
alacağı olduğu
Udûlden Mahmud Halîfe b. Muharrem ve Mehmed Bey b. Abdullah nâm kimes-
neler meclis-i şer‘-i şerîf ve mahfil-i dîn-i münîfe hâzırân olup, hâric-i mahmiye-i 
Galata mahallâtından Muhyiddin Efendi mahallesinde bundan akdem vefât eden 
merhûm Mahmud Halîfe b. Şehsüvar’ın zevcesi ve Osman, Ali ve Âişe ve Rahime 
nâm evlâd-ı sıgārının kıbel-i şer‘den mansûbe vasîsi olan Mihman Hâtun bt. Se-
fer mahzarında ve merhûm-ı mezbûrun Mustafa nâm oğlu ve vârisi mahzarında, 
hâmiletü hâze’l-kitâb Âişe Hâtun bt. ( )’dan sâdır olan da‘vâ-yı sahîha-i şer‘iyyede 
gıbbe’l-istişhâd şöyle şehâdet ettiler ki müdde‘iye-i mezbûrenin, müteveffâ-
yı merkūmun zimmetinde karz-ı şer‘î cihetinden lâzımü’l-edâ ve vâcibü’l-kazâ 
râyicü’l-vakt sekiz yüz akçe hakkı vardır. Şehâdetleri ba‘de ri‘âyeti şerâiti’l-kabûl 
inde’ş-şer‘ makbûl ve mu‘teber olmağın hâkim-i askerî, şehâdetleri mûcebince 
meblağ-ı mersûmun müteveffâ-yı merhûmun muhallefâtından müdde‘iye-i 
merkūmeye ödenmesine hükm etti.
Cerâ zâlike ve hurrire fî evâsıtı şehri Ramazâni’l-mübârek sene sitte ve elf.
Şuhûdü’l-hâl: Ömer Çavuş b. Süleyman ve Hüseyin Çelebi b. Muharrem ve İbra-
him Çelebi b. Hasan ve Yunus Bey b. Abdullah ve Şükür b. Ramazan ve gayruhüm

346 [50b-2, Arapça] Ömer b. Mehmed’in Mahmud Halife’de alacağı olduğu
Udûlden Mehmed Bey b. Abdullah ve el-Hâc Hüseyin b. Abdullah nâm kimesne-
ler meclis-i şer‘-i şerîf ve mahfil-i dîn-i münîfe hâzırân olup, hâric-i mahmiye-i 
Galata mahallâtından Muhyiddin Efendi mahallesinde bundan akdem vefât eden 
merhûm Mahmud Halîfe b. Şehsüvar’ın oğlu ve vârisi olan Mustafa mahzarında 
ve merhûm-ı mezbûrun zevcesi ve Osman, Ali ve Âişe ve Rahime nâm evlâd-ı 
sıgārının kıbel-i şer‘den mansûbe vasîsi olan Mihman Hâtun bt. Sefer mahza-
rında, Ömer b. Mehmed nâm sagīrin kıbel-i şer‘den mansûb vasîsi olan Hasnâ 
bt. Abdullah’dan sâdır olan da‘vâ-yı sahîha-i şer‘iyyede gıbbe’l-istişhâd şöyle 
şehâdet ettiler ki müteveffâ-yı mastûr, hâl-i hayâtı ve kemâl-i akl ve sıhhatinde 
sagīr-i mezkûra lâzımü’l-edâ ve vâcibü’l-kazâ râyicü’l-vakt bin akçe deyni oldu-
ğunu bizim yanımızda ve katımızda ikrâr ve i‘tirâf etti. Şehâdetleri ba‘de ri‘âyeti 
şerâiti’l-kabûl inde’ş-şer‘ makbûl ve mu‘teber olmağın hâkim-i askerî, şehâdetleri 
mûcebince meblağ-ı mersûmun müteveffâ-yı merhûmun muhallefâtından sagīr-i 
merkūma ödenmesine hükm etti.
Cerâ zâlike ve hurrire fî evâsıtı şehri Ramazâni’l-mübârek min şühûri sene sitte 
ve elf.
Şuhûdü’l-hâl: Ömer Çavuş b. Süleyman ve Hüseyin Çelebi b. Muharrem ve İbra-
him Çelebi b. Hasan ve’s-sâbikūn

347 [50b-3, Arapça] Mahmud Halife’nin evinin borcu nedeniyle karısı 
Mihman Hatun’a satıldığı
Hâric-i mahmiye-i Galata mahallâtından Muhyiddin Efendi mahallesinde bun-
dan akdem vefât eden merhûm Mahmud Halîfe b. Şehsüvar’ın Osman, Ali, Âişe 
ve Rahime nâm evlâd-ı sıgārına kıbel-i şer‘den mansûb vasî olan Mahmud Halîfe 
b. Muharrem ve müteveffâ-yı mezbûrun anası ve vârisi olan Hasnâ bt. Abdul-
lah ve merhûm-ı mezbûrun oğlu ve vârisi olan Mustafa meclis-i şer‘-i şerîf ve 
mahfil-i dîn-i münîfe hâzırûn olup, müteveffâ-yı mezbûrun muhallefâtından 
olan, mahalle-i mezkûrede vâki‘ iki beyt-i ulvîyi, iki fevkānî selâmlığı, tahtânî 
bir beyti, su kuyusunu, helâyı, eşcâr-ı müsmire ve gayr-ı müsmireyi hâvî bahçeyi 
müştemil olan, bir tarafdan Fâtıma Hâtun bt. Lütfi mülkü, diğer tarafdan Hasan 
b. Hamza el-Hayyât mülkü, öteki tarafdan Mustafa Reis b. ( ) mülkü, diğer taraf-
dan da Ensercizâde demekle meşhûr merhûmun vakfı ve tarîk-i hâs ile mahdûd 
bulunan cemî‘ menzili cümle hudûdu ve kâffe-i hukūku ve tevâbi‘ ve levâhıkıyla 
râyicü’l-vakt yirmi bin iki yüz akçe semen-i mu‘ayyen-i makbûz ile müteveffâ-yı 
mersûmun zevcesi hâmiletü hâze’l-kitâb Mihman Hâtun bt. Sefer’e îcâb ve kabûlü 
hâvî bey‘-i bâtt-ı sahîh ile asâleten ve vesâyeten bey‘ ettiklerini ikrâr ve i‘tirâf ettiler. 
Mezbûre Mihman Hâtun da kendi malıyla ve kendisi için menzil-i mezbûru on-
lardan iştirâ etti. Vâki‘ ikrâr, müşteriye-i merkūme tarafından vicâhen ve şifâhen 
tasdîk edildi. İşbu mübâya‘a, müteveffâ-yı mezbûrun sübût bulmuş deyni sebebiy-
le menzil-i mezbûrun mecâlis-i tâlibîn ve mehâfil-i râgıbîne bir ay müddetle arz 
edilip semen-i mezkûrla müşteriye-i merkūme üzerinde karâr kılmasından sonra 
vukū‘ buldu.
Cerâ zâlike ve hurrire fî evâsıtı şehri Ramazâni’l-mübârek sene sitte ve elf.
Şuhûdü’l-hâl: Es-Sâbikūn

348 [50b-4, Arapça] Firuz Reis’in el-Hâc Abdülmâcid’in kardeşi 
ve vârisi olduğu
Mahmiye-i Kostantıniyye mahallâtından Hoca Paşa mahallesi sükkânından 
Pervâne Ağa b. Abdullah ve dâhil-i mahmiye-i Galata mahallâtından Akmescid 
mahallesi sükkânından Sefer b. Abdullah ve el-Hâc Ramazan b. Abdullah nâm 
udûlden kimesneler meclis-i şer‘-i şerîf ve mahfil-i dîn-i münîfe hâzırûn olup, 
müteveffâ Süleyman b. Abdullah’ın taht-ı mülkünde iken âzâd ettiği merhûm el-
Hâc Abdülmâcid’in ana baba bir karındaşı ve husûs-ı âti’z-zikri münkir bulunan 
el-Hâc Bekir b. et-Tabbâh nâm hasm-ı câhid mahzarında, hâmil-i hâze’l-kitâb Fi-
ruz Reis b. Abdullah’dan sâdır olan da‘vâ-yı sahîha-i şer‘iyyede gıbbe’l-istişhâd 
şöyle şehâdet ettiler ki müteveffâ-yı mezbûr Süleyman, lehine şehâdette bulunu-
lan müdde‘î-i mezbûrun ana baba bir karındaşıdır. Firuz Reis ve Süleyman, Çer-
kes vilâyeti tevâbi‘inden olan Ahva karyesindendir. Kâfir lisânında babalarının 
adı Sokos, analarının adı Koko’dur. Verâseti ona münhasırdır. Şehâdetleri ba‘de 
ri‘âyeti şerâiti’l-kabûl inde’ş-şer‘ makbûl ve mu‘teber olmağın hâkim-i muvakki‘-i 
a‘lâ hâze’l-kitâb, şehâdetleri mûcibince müdde‘î-i mezbûrun müteveffâ-yı mezkûr 
Süleyman’ın vârisi olduğuna hükm etti.
Cerâ zâlike ve hurrire fî evâsıtı Ramazâni’l-mübârek sene sitte ve elf.
Şuhûdü’l-hâl: Ömer Çelebi b. Mehmed, Abdi Reis b. Ali, Sinan Efendi el-Mülâzım, 
el-Hâc Piyâle Çavuş b. Abdullah el-Mübâşir, Mehmed Halîfe b. Hasan, Mustafa 
b. İsmail, Hüsrev b. Abdullah el-Muhzır, Mehmed b. Yusuf el-Muhzır, Hüseyin b. 
Hasan ve gayruhüm

349 [51a-1] Hümâ bt. Abdullah adlı câriyenin Sâkine Hatun’a ait olduğu
Mahmiye-i Galata hâricinde vâki‘ Mustafa Ağa mahallesi sâkinlerinden olup 
bundan akdem vefât eden merhûm Ahmed Reis b. Abdullah nâm müteveffânın 
sagīrleri Mustafa ve Rahime’ye kıbel-i şer‘den vasî nasb olunan Mahmud Reis 
b. Muharrem nâm kimesne mahfil-i kazâda işbu sâhibetü’l-kitâb müteveffâ-yı 
mezbûr Ahmed Reis’in zevcesi olup vefât eden merhûme Sâkine Hâtun bt. Pîrî 
nâm müteveffâtın câriyesi olan Hümâ bt. Abdullah nâm kimesne muvâcehesinde 
takrîr-i da‘vâ edip câriye-i merkūme Ahmed Reis’in mülkü olup hâlen vasîsi oldu-
ğum sagīrân-ı mezbûrân Mustafa ve Rahime için zabt etmede inâd ve muhâlefet 
üzre olup zabtıma mâni‘ olur vesâyetim hasebiyle suâl olunup mûcibin taleb ede-
rin dedikde gıbbe’s-suâl câriye-i mersûme cevâb verip merhûm Ahmed Reis beni 
Azak nâm beldeden zevcesi merhûme Sâkine Hâtun için iki bin altı yüz akçeye 
iştirâ edip merhûme Sâkine Hâtun’a getirmişdir. Hâlen mezbûre Sâkine Hâtun’un 
mülk-i müşterâsıyım dedikde câriye-i merkūmeden kavlini musaddık beyyine ta-
leb olunup udûl-i müslimînden Hasan b. Mehmed ve Yunus Bey b. Abdullah ve 
Asil Bey b. İsmail nâm kimesneler meclis-i şer‘a hâzırûn olup gıbbe’l-istişhâdi’ş-
şer‘î şöyle edâ-i şehâdet-i şer‘iyye eylediler ki merhûme Sâkine Hâtun zevci 
müteveffâ-yı mezbûr Ahmed Reis’e Azak nâm beldeye gider oldukda bir beyaz 
zenne kemha kaftan ve bir sarı zenne kemha ve bir beyaz kuşak verip esbâb-ı 
mezbûru mezkûr Ahmed Reis belde-i mesfûrede iki bin altı yüz akçeye bey‘ edip 
meblağ-ı merkūm iki bin altı yüz akçeye mezbûre Hümâ’yı zevcesi mesfûre Sâkine 
için iştirâ etmişdir hâlen mezkûre Hümâ merhûme Sâkine Hâtun’un mülk-i 
müşterâsıdır husûs-ı mezbûreye şâhidiz ve şehâdet dahi ederiz dediklerinde ba‘de 
ri‘âyeti şerâiti’l-kabûl şehâdetleri hayyiz-i kabûlde vâkı‘a oldukdan sonra câriye-i 
mezbûre Hümâ mezbûre Sâkine Hâtun’un mülkiyetine hükm olunup mâ vaka‘a 
kayd olundu.
Tahrîren fî evâsıtı şehri Ramazâni’l-mübârek sene sitte ve elf.
Şuhûd: Hasan b. Abdullah, Mustafa Çavuş b. Mehmed, Hüsrev b. Abdullah el-
Muhzır, Mustafa b. Ramazan, Mehmed b. Yusuf, Ali b. Abdullah er-Râcil

350 [51a-2] Mehmed b. Ahmed’in mudârebeden dolayı Mahmud Reis’te 
alacağı olduğu
Kasımpaşa mahallâtından Hoca Surûrî mahallesi sâkinlerinden Mehmed b. Ah-
med nâm kimesne mahmiye-i Galata hâricinde vâki‘ Mustafa Ağa mahallesi 
sâkinlerinden olup bundan akdem vefât eden merhûm Mahmud Reis b. Şaban 
nâm müteveffânın sulbiye kızı Emine nâm sagīrenin kıbel-i şer‘den vasîsi olan 
el-Hâc Ahmed b. Şaban nâm kimesneyi meclis-i şer‘-i şerîfe ihzâr ve mahzarın-
da takrîr-i da‘vâ edip müteveffâ-yı mezbûrun zimmetinde alâ tarîki’l-mudârebe 
dört bin fıddî akçe hakkım olup meblağ-ı merkūm dört bin akçe merhûm-ı 
mezbûrun zimmetinde bâkīdir kaziyye minvâl-i meşrûh üzre olduğunu musad-
dık mukaddemâ mahmiye-i mezbûrede askerî kassâmı olan mevlânâ Muharrem 
Efendi b. Hüseyin imzâsıyla mümzâ ve hatemi ile mahtûm ve sene bin beş Şa‘bâni’l-
mu‘azzamının evâhiriyle müverraha yedimde hüccet-i şer‘iyye vardır mûcebiyle 
merhûm-ı mersûmun muhallefâtından hakkım taleb ederin dedikde gıbbe’s-suâl 
vasiyy-i mezbûr bi’l-külliyye inkâr ile cevâb vericek müdde‘î-i mezkûrun da‘vâsına 
ve yedinde olan hüccet-i mezbûre zeylinde mastûretü’l-esâmî olan kimesnelerden 
mazmûn-ı hüccete beyyine taleb olundukda udûl-i müslimînden Muslihiddin b. 
Abdullah el-Bezzâzistânî ve Yusuf b. Musa nâm kimesneler li ecli’ş-şehâde meclis-i 
şer‘-i şerîfe hâzırân olup gıbbe’l-istişhâdi’ş-şer‘î şöyle edâ-i şehâdet-i şer‘iyye ey-
lediler ki fi’l-hakīka müdde‘î-i mesfûr Mehmed meblağ-ı mersûm dört bin akçeyi 
vasiyy-i merkūmdan da‘vâ ettikde Mezid b. Said ve Musa b. Yusuf nâm kimesneler 
meblağ-ı mezkûr dört bin akçenin aslına şehâdet-i şer‘iyye ettiklerinden sonra 
hüccet-i mesfûre müşârün-ileyh Muharrem Efendi zamânında vasiyy-i mezbûr 
muvâcehesinde ketb olunmuştur deyû edâ-i şehâdet-i şer‘iyye eylediklerinde 
şâhidân-ı mezbûrânın şehâdetleri ba‘de’t-ta‘dîl ve’t-tezkiyye hayyiz-i kabûlde vâkı‘a 
olup meblağ-ı merkūm dört bin akçeyi merhûm-ı mezbûrun muhallefâtından 
hükm olunup mâ vaka‘a alâ vukū‘ihî ketb olundu.
Tahrîren fî gurreti şehri Ramazâni’l-mübârek sene sitte ve elf.
Şuhûd: Mehmed Bey b. Abdullah, Mahmud Halîfe b. Muharrem el-İmâm, Yusuf 
b. Abdullah, el-Hâc Ahmed b. Mustafa, Said b. Cemal, Hüseyin b. Hasan, Hüsrev 
b. Abdullah el-Muhzır, Mehmed b. Yusuf el-Muhzır

351 [51a-3, Arapça] Ömer ve Âişe adlı çocuklara vasî atandığı
Hâkim-i muvakki‘-i a‘lâ hâze’l-kitâb bi tevkī‘ihi’l-müstetâb, hâmiletü hâze’l-kitâb 
( )’i, hâric-i mahmiye-i Galata mahallâtından Hacı Memi mahallesinde bundan ak-
dem vefât eden solak Mehmed Bey b. Abdullah’ın Ömer ve Âişe nâm sagīreynine, 
müteveffâ-yı mezkûr babalarından irs-i şer‘le kendilerine intikāl eden malları-
nın muhâfazası ve zabt-ı ahvâlleri için ihtiyâclarına binâen vasî nasb etti. O da 
vesâyet-i mezkûreyi kabûl edip hizmet-i lâzımesini edâyı ta‘ahhüd etti.
Cerâ zâlike ve hurrire fî evâhiri şehri Ramazâni’l-mübârek sene sitte ve elf.
Şuhûdü’l-hâl: El-Hâc Ahmed b. Mahmud, Hüsrev b. Abdullah, Ali b. Abdullah 
er-Râcil, Mustafa b. Yusuf







352 [51a-4, Arapça] Mehmed Çelebi’nin Gürcü asıllı câriyesini âzat ettiği
Mahmiye-i Galata mahallâtından Sultan Bayezid Han mahallesi sükkânından 
Mehmed Çelebi b. İbrahim meclis-i şer‘-i şerîfe hâzır olup, uzun boylu, kara 
gözlü, Gürciyyetü’l-asl hâmiletü hâze’l-kitâb Mehlika bt. Abdullah nâm câriye-i 
memlûkesini hasbeten lil’lâhi’l-aliyyi’l-azîm ve taleben li merzâti rabbihi’r-rahîm 
yevme lâ yenfa‘u mâlün ve lâ benûn illâ men etallâhe bi kalbin selîm, âzâd ve tahrîr 
ettiğini ikrâr ve i‘tirâf eyledi. Câriye-i mezkûre bu sûretle sâir harâir-i asliyyât-ı 
mükellefât gibi hür oldu.
Cerâ fî evâhiri Ramazâni’l-mübârek sene sitte ve elf.
Şuhûd: Muslihiddin b. İsmail, Mustafa b. Şaban el-Kâtib ve Mustafa Çelebi b. Ab-
dülaziz el-İmâm, Bekir Çelebi b. Ferhad

353 [51b-1] Mehmed b. Ali’nin Rus asıllı kölesini âzat ettiği
Mehmed b. Ali kıbelinden âti’z-zikr âzâd ve tahrîr ikrârına vekâleti Ali b. Abdul-
lah ve Ferhad b. Abdullah’ın şehâdetleri ile sâbit olan dâhil-i Galata mahallâtından 
Câmi‘-i Kebîr mahallesi sükkânından el-Hâc Kasım b. Abdullah meclis-i şer‘-i 
şerîfe hâzır olup, müvekkil-i mezbûrunun orta boylu, gök gözlü, açık kaşlı, ba-
şında eser-i cerh bulunan Rusiyyü’l-asl hâmil-i hâze’l-kitâb Rıdvan b. Abdullah 
nâm abd-i memlûkünü hasbeten lillâhi’l-aliyyi’l-azîm ve taleben li merzâtihî âzâd 
ve tahrîr ettiğini bi’l-vekâle ikrâr ve i‘tirâf eyledi. Vâki‘ ikrâr, gulâm-ı mevsûf-ı 
mezbûr tarafından tasdîk edildi. Abd-i mevsûf-ı mezkûr bu sûretle ba‘de’l-yevm 
sâir ahrâr-ı asliyyîn-i mükellefîn gibi hür oldu.
Cerâ zâlike ve hurrire fî evâhiri şehri Ramazâni’l-mübârek sene sitte ve elf.
Şuhûd: İbrahim b. Ali, Ramazan b. Mehmed, Cafer b. Abdullah, el-Hâc İbrahim b. 
( ), Hüsrev b. Abdullah, Mustafa b. Yusuf

354 [51b-2, Arapça] Huri bt. Abdullah adlı vasînin ölümünden sonra 
zimmetinde yetimin parası kaldığı
Udûlden Osman Bey b. Mehmed el-Cündî ve el-Hâc Murtaza b. el-Hâc Meh-
med nâm kimesneler meclis-i şer‘-i şerîfe hâzırân olup, mahrûse-i Kostantıniyye 
mahallâtından Seydi Halîfe mahallesinde bundan akdem vefât eden merhûme 
Hûri bt. Abdullah’ın zevci ve vârisi olan Osman Bey b. ( ) mahzarında, merhûme-i 
mezbûrenin karındaşının oğlu hâmil-i hâze’l-kitâb Mehmed b. Ali’den sâdır olan 
da‘vâ-yı sahîha-i şer‘iyyede gıbbe’l-istişhâd şöyle şehâdet ettiler ki müteveffât-ı 
mezkûre hâl-i hayâtı ve kemâl-i akl ve sıhhatinde, üzerinde ve zimmetinde, lehine 
şâhidlikde bulunulan müdde‘î-i mezkûra, cihet-i vesâyetden, müteveffâ babası Ali 
b. Abdullah’dan irs-i şer‘le intikāl eden lâzımü’l-edâ ve vâcibü’l-kazâ râyicü’l-vakt 
on yedi bin akçe deyni olduğunu bizim yanımızda ve katımızda ikrâr ve i‘tirâf 
etti. Müdde‘î-i mezbûr, meblağ-ı merkūmu kısmen veya tamâmen kendisinden 
veya vekîlinden almadığına ve bi vechin mine’l-vücûh zimmetini ibrâ etmediği-
ne dâir yemîn billâhi te‘âlâ ettikden sonra ve şâhidlerin şehâdetleri ba‘de ri‘âyeti 
şerâiti’l-kabûl inde’ş-şer‘ makbûl ve mu‘teber olmağın hâkim-i askerî, şehâdetleri 
mûcebince meblağ-ı mersûmun müteveffât-ı merhûmenin muhallefâtından 
müdde‘î-i merkūma ödenmesine hükm etti.
Cerâ zâlike ve hurrire fî evâsıtı şehri Recebi’l-mürecceb sene sitte ve elf.
Şuhûd: Mehmed Çavuş b. Abdullah, Mehmed b. Receb, el-Hâc Mehmed b. Him-
met, Halil b. Ali, İsmail b. Himmet, Hüsrev b. Abdullah el-Muhzır
Derkenâr: Vasî vefât edip zimmetine lâzım olan yetîmin akçesi altı bin

355 [51b-3, Arapça] Huri bt. Abdullah’ın evinin borcundan dolayı satıldığı
Mahmiye-i Kostantıniyye mahallâtından Seydi Halîfe mahallesinde bundan ak-
dem fevt olan merhûme Hûri bt. Abdullah’ın zevci ve vârisi olan Osman b. ( ) nâm 
kimesne meclis-i şer‘-i şerîfe hâzır olup, mahalle-i mezbûrede kâin, tahtânî iki 
beyti, iki selâmlığı, kileri, helâyı, eşcâr-ı müsmire ve gayr-ı müsmiresi hâvî bah-
çeyi müştemil, bir tarafdan İbrahim b. Yusuf mülkü, diğer tarafdan Mülâyim bt. 
Abdullah mülkü, öteki tarafdan Mehmed b. Hürrem mülkü ve vakıf ile ve diğer 
tarafdan da tarîk-i âm ile mahdûd bulunan cemî‘ menzili cümle tevâbi‘ ve levâhıkı 
ile râyicü’l-vakt yirmi iki bin akçe semen-i mu‘ayyen-i makbûzla merhûme-i 
mezbûrenin karındaşının oğlu hâmil-i hâze’l-kitâb Mehmed b. Ali’ye îcâb ve 
kabûlü hâvî bey‘-i sahîh ile bey‘ ettiğini ikrâr ve i‘tirâf eyledi. Mezbûr Mehmed 
de müteveffât-ı mezkûrenin muhallefâtından olan menzil-i mesfûru ondan iştirâ 
etti. Vâki‘ ikrâr, müşterî-i mezbûr tarafından vicâhen ve şifâhen tasdîk edil-
di. İşbu mübâya‘a, müteveffât-ı merkūmenin borçlu olarak öldüğünün ve akār-ı 
mezbûrdan başka terekesinde malı olmadığının hükkâm-ı kirâm indinde sâbit 
olmasından ve menzil-i mezkûrun mecâlis-i tâlibîn ve mehâfil-i râgıbîne iki ay 
müddetle arz olunup semen-i mezkûrla müşterî-i mezkûr üzerinde karâr kılma-
sından sonra vâki‘ oldu.
Cerâ zâlike ve hurrire fî evâsıtı şehri Recebi’l-mürecceb sene sitte ve elf.
Şuhûd: Es-Sâbikūn

356 [51b-4, Arapça] Ali Reis’in Frenk asıllı kölesini âzat ettiği
Dâhil-i mahrûse-i Galata mahallâtından Şehsüvar mahallesi sükkânından Ali 
Reis b. Abdullah meclis-i şer‘-i şerîfe hâzır olup, kendisine rıkkını mu‘terif olan, 
uzun boylu, sarışın, gök gözlü, açık kaşlı, Efrenciyyü’l-asl hâmil-i hâze’l-kitâb Ya-
kamo v. Besero nâm abd-i memlûkünü hasbeten lillâhi’l-aliyyi’l-azîm ve taleben 
li merzâti rabbihi’l-kerîm âzâd ve tahrîr ettiğini ikrâr eyledi. Vâki‘ ikrâr, gulâm-ı 
mezbûr tarafından vicâhen ve şifâhen tasdîk edildi. Gulâm-ı mevsûf-ı mezkûr bu 
sûretle ba‘de’l-yevm sâir ahrâr-ı asliyyîn-i mükellefîn gibi hür oldu.
Cerâ zâlike ve hurrire fî evâhiri Ramazâni’l-mübârek sene sitte ve elf.
Şuhûd: Yusuf b. Abdullah, Sefer b. Abdullah, Mustafa b. Ahmed, Ramazan b. Ah-
med, Hasan b. Abdullah, Hüsrev b. Abdullah, Mustafa b. Yusuf

357 [51b-5] Ali Reis’in Frenk asıllı kölesini âzat ettiği
Sonra mezkûr Ali Reis, orta boylu, açık kaşlı, sarışın, sağ elinde eser-i cerh bulu-
nan Efrenciyyü’l-asl hâmil-i hâze’l-kitâb Lazari v. Lancatoma nâm zimmî abd-i 
memlûkünü hasbeten lillâhi’l-aliyyi’l-azîm âzâd ve tahrîr ettiğini ikrâr eyledi. Vâki‘ 
ikrâr, gulâm-ı mezbûr tarafından vicâhen ve şifâhen tasdîk edildi. Abd-i mevsûf-ı 
mezkûr bu sûretle ba‘de’l-yevm sâir ahrâr-ı asliyyîn-i mükellefîn gibi hür oldu.
Cerâ zâlike ve hurrire fî evâhiri şehri Ramazâni’l-mübârek sene sitte ve elf.
Şuhûd: Es-Sâbikūn

358 [51b-6, Arapça] İsmi bt. Mehmed adlı çocuğa nafaka takdir edildiği
Hâkim-i muvakki‘-i a‘lâ hâze’l-kitâb bi tevkī‘ihi’l-müstetâb, Kasımpaşa 
mahallâtından Câmi‘-i Kebîr mahallesinde bundan akdem fevt olan Mehmed nâm 
müteveffânın İsmi nâm sagīre kızının nafakası, kisvesi ve sâir havâic-i zarûriyyesi 
için, müteveffâ-yı mezbûr babasından irs-i şer‘le kendisine intikāl eden mallardan 
alınmak üzre, himâye ve terbiyesi altında bulunduğu vasîsi ağabeyi Hüseyin Beşe 
b. Mehmed’in talebi ile zeyilde mezkûr târihden i‘tibâren yevmî râyicü’l-vakt dört 
akçe farz ve takdîr etti ve meblağ-ı mefrûz-ı mezbûrun sarfı için kendisine izin 
verdi.
Cerâ zâlike ve hurrire fî gurreti şehri Ramazâni’l-mübârek sene sitte ve elf.
Şuhûd: Es-Seyyid Mehmed b. es-Seyyid Yahya, Hüseyin Beşe b. İbrahim er-Râcil, 
el-Hâc Mustafa b. Abdullah, el-Hâc Behram b. Abdullah, Keyvan b. Abdullah, 
Mahmud b. Ahmed, Hüsrev b. Abdullah, Mustafa b. Ali

359 [52a-1] Mudârebeden kaynaklanan borcun ödendiği
Mahmiye-i Galata’da vâki‘ kassâm-ı askerî mahzarında Aydın b. Yusuf ve Mustafa 
b. Ali nâm kimesneler meclisi şer‘-i şerîfi lâzımü’t-tevkīrde mahmiye-i mezbûre 
hâricinde vâki‘ Mustafa Ağa mahallesi sâkinlerinden olup bundan akdem vefât 
eden merhûm Mahmud Reis b. Şaban nâm müteveffânın sulbiye kızı [Emine] 
nâm sagīreye kıbel-i şer‘den vasî nasb olunan el-Hâc Ahmed b. Şaban nâm kimes-
ne muvâcehesinde takrîr-i kelâm ve ta‘bîr ani’l-merâm edip müteveffâ-yı mezkûr 
zimmetinde alâ tarîki’l-mudârebe Mehmed b. Ahmed nâm kimesnenin dört bin 
akçe hakkı olup vasiyy-i mezbûrdan da‘vâ eyledikde vasiyy-i merkūm bi’l-külliyye 
inkâr edip müdde‘î-i mersûm Mehmed’den beyyine taleb olundukda udûl-i 
müslimînden Muslihiddin b. Abdullah ve Yusuf b. Musa nâm kimesneler meclis-i 
şer‘de müteveffâ-yı mesfûr zimmetinde müdde‘î-i mezkûr Mehmed’in dört bin 
akçe alâ tarîki’l-mudârebe hakkı olduğuna şehâdet-i şer‘iyye ettiklerinden son-
ra meblağ-ı merkūmun tahsîli için kıbel-i şer‘den ikimiz havâle ta‘yîn olunmuş-
tuk el-hâletü hâzihî havâlesi olduğum meblağ-ı merkūm dört bin akçeyi vasiyy-i 
mersûm el-Hâc Ahmed yedinden bi’t-tamâm ve’l-kemâl alıp kabz edip meblağ-ı 
merkūmun sâhibi mersûm Mehmed’e teslîm eyledik dediklerinde mukırrân-ı 
merkūmânın vech-i meşrûh üzre olan kelimâtını mukarrun lehü’l-mesfûr el-Hâc 
Ahmed vicâhen tasdîk ve şifâhen tahkīk ettikden sonra mâ vaka‘a bi’t-taleb? ketb 
olunup yed-i tâlibe vaz‘ olundu.
Tahrîren fî evâili şehri Ramazâni’l-mübârek sene sitte ve elf.
Şuhûd: El-Hâc Piyâle b. Abdullah, el-Hâc Ramazan ...?, Mustafa Çelebi b. Rama-
zan, Muslihiddin b. Abdullah, Hüsrev b. Abdullah el-Muhzır ve gayruhüm

360 [52a-2] Cafer Bey b. Abdullah’ın muhallefâtı
Hâric-i mahrûse-i Galata mahallâtından Molla Şem‘î Câmi‘i mahallesinde vefât 
eden merhûm Cafer Bey b. Abdullah’ın muhallefâtıdır. Muhallefât, müteveffâ-yı 
merhûmun terekesine vâzı‘-ı yed olan Galata ve Havâss-ı Kostantıniyye’de vâki‘ 
beytülmâl-i hâs emîni fahrü’l-akrân Mehmed Çavuş b. Abdülmennân zamânında 
tahrîr edilmiştir.
Tahrîren fî evâsıtı şehri Ramazâni’l-mübârek sene sitte ve elf.
Kıymeti
Kadife 665
Yastık-ı münakkaş 111
Bornos 1420
Lâciverd ferâce 652
Kırmızı benevrek 200
Donlar? 105
Nîm tülbent ma‘a köhne kavuk 80
Minder-i beledî 200
Rûy-i balin 72
Diğer tülbent 162
Kırmızı yelek 200
Kırmızı atlas kaftan 500
Don ma‘a gömlek ve uçkur 210
Kırmızı velense 920

Çarşaf-ı beyaz 150
Mâî Bağdâdî kaftan 500
Yeşil Bağdâdî Kürdî ma‘a post-ı 
vaşak

441
Kırmızı zıbın-ı çuka 260
Tülbent-i köhne 75
Yelek 140
Sepet ma‘a garar 90
Diğer don ma‘a gömlek 200
Kadife yastık 436
Kırmızı ihrâm 200
Kırmızı atlas Kürdî ma‘a post-ı 
vaşak-ı köhne

620
Mor ferâce 1.000
Kırmızı mukaddem kuşak 420
Don ma‘a gömlek 202
Tülbent örtüsü, münakkaş ve 
beyaz

90
Diğer nîm tülbent 68
Yekûn meblağ 10.389
Minhe’l-ihrâcât
Dellâliyye meblağ 200
Hammâliyye meblağ 47
Resm-i kısmet meblağ 250
Sûret-i defter meblağ 40
Techîz ve tekfîn meblağ 2.742
Müjdegâne meblağ 500
İhzâriyye meblağ 60
Huddâmiyye meblağ 40
Yekûn meblağ 3.839
El-Bâkī bi yedi’l-emîni’l-mezbûr 
meblağ 

6.510

361 [52a-3] Bosna asıllı Mihal v. İzladi adlı kölenin serbest bırakıldığı
Tersâne-i âmire’de istihdâm olunan esîrlerden işbu hâmil-i hâze’l-kitâb orta boy-
lu gendüm-gûn açık kaşlı elâ gözlü Bosneviyyü’l-asl Mihal v. İzladi nâm esîr 
meclis-i şer‘-i şerîfe hâzır olup takrîr-i kelâm ve ta‘bîr ani’l-merâm edip kadîmü’l-
eyyâmdan esîr olup ve tersâne-i âmire’de bu âna gelince istikāmetle hizmet edip 
gereği gibi emekdâr ve pür-amel-mânde olup bir vechile kābil-i hizmet olmayıp 
mahall-i merhamet olmağın vezîr-i ekrem müşîr-i müfahham Halil Paşa haz-
retleri kapudânlık hizmeti ile memûr iken sene selâse ve elf Şa‘bânı’ndan üç yıl 
tamâmına dek hizmet edip ondan sonra yedine ıtâknâme verile deyû elime ken-
dilerin mühr-i şerîfleri ile mahtûm bir tezkire-i şerîfe vermiş idi el-hâletü hâzihî 
üç yıl tamâm olup elimde olan tezkire mûcebince kıbel-i şer‘den ıtâknâme taleb 
ederin deyû kavlini musaddık vezîr-i müşârün-ileyhin hatemi ile mahtûm ve sene 
selâse ve elf Şa‘bân-ı gurresiyle müverraha bir tezkire ibrâz edip ber mûcib-i tez-
kire bu vesîka ber sebîl-i ıtâknâme ketb olunup yed-i tâlibe vaz‘ olundu ki vakt-i 
hâcetde mübeyyin-i hâl ola.
Tahrîren fî evâili şehri Şevvâli’l-mükerrem sene sitte ve elf.
Şuhûd: Hüsam Reis b. Abdullah, Mahmud Reis b. Abdullah, Mehmed Reis b. ( ), 
Kurd Reis b. ( ), Haydar Reis b. Ahmed, Mehmed b. Yusuf, Hüsrev b. Abdullah, 
Mustafa b. Ali







362 [52a-4] Frenk asıllı Bartelemo v. Bastiyan adlı kölenin 
serbest bırakıldığı
Tersâne-i âmire’de istihdâm olunan esîrlerden işbu hâmil-i hâze’l-kitâb orta boy-
lu gendüm-gûn açık kaşlı sol gözü şehlâ Efrenciyyü’l-asl Bartelemo v. Bastiyan 
nâm esîr meclis-i şer‘-i şerîfe hâzır olup takrîr-i kelâm ve ta‘bîr ani’l-merâm edip 
kadîmü’l-eyyâmdan esîr olup ve tersâne-i âmire’de bu âna gelince istikāmetle hiz-
met edip gereği gibi emekdâr ve pür-amel-mânde olup bir vechile hizmete kābil 
olmayıp mahall-i merhamet olmağın vezîr-i ekrem müşîr-i müfahham Halil Paşa 
hazretleri kapudânlık hizmeti ile memûr iken sene selâse ve elf Şa‘bânı’ndan üç yıl 
tamâmına dek hizmet edip ondan sonra yedine ıtâknâme verile deyû elime ken-
dilerin mühr-i şerîfleri ile mahtûm bir tezkire-i şerîfe vermiş idi el-hâletü hâzihî 
üç yıl tamâm olup elimde olan tezkire mûcebince kıbel-i şer‘den ıtâknâme taleb 
ederin deyû kavlini musaddık vezîr-i müşârün-ileyhin hatemi ile mahtûm ve sene 
selâse ve elf Şa‘bânı gurresiyle müverraha bir tezkire-i şerîfe ibrâz etmeğin ber 
mûceb-i tezkire bu vesîka ber sebîl-i ıtâknâme ketb olunup yed-i tâlibe vaz‘ olun-
du ki vakt-i hâcetde mübeyyin-i hâl ola.
Tahrîren fî evâili şehri Şevvâli’l-mükerrem sene sitte ve elf.
Şuhûd: Es-Sâbikūn

363 [52b-1] Mükâtebe bedeli üzerinde sulh olunduğu
Kasaba-i Kasımpaşa mahallâtından Yahya Kethüdâ mahallesi sâkinelerinden 
Sâliha bt. Mustafa nâm hâtun tarafından husûs-ı âti’z-zikri ikrâra Hasan Halîfe b. 
Ahmed el-İmâm ve Ali b. İbrahim ve Mustafa b. Nurullah el-Müezzin nâm kimes-
neler şehâdetleriyle şer‘an vekâleti sâbite olan Ahmed Halîfe b. Mehmed nâm ki-
mesne meclis-i şer‘-i şerîf-i lâzımü’t-tevkīrde işbu hâmiletü hâze’l-kitâb orta boylu 
açık kaşlı ak benizli Rusiyyetü’l-asl Yasemin bt. Abdullah muvâcehesinde takrîr-i 
kelâm ve ta‘bîr ani’l-merâm edip bundan akdem müvekkilem mezbûre Sâliha sene 
erba‘a ve elf Cumâdelûlâ gurresinden câriye-i memlûkesi olan mezkûre Yasemin’i 
beş bin akçe kitâbete kesip câriye-i mersûme dahi kitâbet-i merkūmeyi kabûl ve 
mûcebince kıyâmı mültezime olup lâkin meblağ-ı mesfûr beş bin akçeyi edâ etme-
de aczi olmağın beynlerinde münâza‘a vâki‘ olmuş idi el-hâletü hâzihî mâbeyne 
muslihûn tavassut edip es-sulhu seyyidü’l-ahkâm fehvâsıyla âmil olup üç bin ak-
çeye müvekkilem merkūme Sâliha’yı sulh edip bedel-i sulh olan meblağ-ı mezkûr 
üç bin akçeyi müvekkilem mezbûre Sâliha alıp kabz eyledim ba‘de’l-yevm câriye-i 
mastûre sâir harâir-i asliyyât gibi hürre olup uhdesinde utekā üzerinde mevâlî 
için olan hakk-ı velâdan gayrı hakkım kalmadı deyû ikrâr ve i‘tirâf eyledi dedik-
de vekîl-i mezbûrun vech-i meşrûh üzre olan ikrârını mukarrun lehe’l-mesfûre 
vicâhen tasdîk ve şifâhen tahkīk edip mâ vaka‘a alâ vukū‘ihî ketb ve tahrîr olunup 
yed-i tâlibe vaz‘ olundu ki vakt-i hâcetde mübeyyin-i hâl ola.
Tahrîren fî evâili şehri Şevvâli’l-mükerrem li sene sitte ve elf.
Şuhûd: eş-Şeyh Ahmed b. İlyas, Pervâne Bey b. Abdullah el-Bevvâbü’s-sultânî, 
Hasan Reis b. Yusuf, Receb b. Abdullah, el-Hâc Rıdvan el-Bevvâbü’s-sultânî, Meh-
med b. Mustafa, Hüsrev b. Abdullah el-Muhzır

364 [52b-2, Arapça] Mehmed Reis’in Rus asıllı kölesini sözleşmeli 
olarak âzat ettiği
Hâric-i mahrûse-i Galata mahallâtından Muhyiddin Çelebi mahallesinde sâkin 
olan Mehmed Reis b. Ali, orta boylu, sarışın, açık kaşlı, gök gözlü, sağ gözü kur-
bunda siyah beni olan Rusiyyü’l-asl hâmil-i hâze’l-kitâb İbrahim b. Abdullah 
nâm abd-i memlûkünü on beş bin akçe mukābilinde kitâbete kesdiğini ikrâr etti. 
Abd-i mevsûf-ı mezkûr, meblağ-ı mezbûru tâm ve kâmil olarak edâ ettiğinde sâir 
ahrâr-ı asliyyîn-i mükellefîn gibi hür olacakdır. Vâki‘ ikrâr abd-i mezbûr tarafın-
dan vicâhen ve şifâhen tasdîk edildi.
Cerâ zâlike ve hurrire fî gurreti şehri Şevvâli’l-mükerrem sene sitte ve elf.
Şuhûd: Mahmud Çelebi b. Muharrem el-İmâm, Mustafa Çelebi b. Abdülaziz el-
İmâm, Mehmed Bey b. Abdullah el-Bevvâbü’s-sultânî, Hüseyin b. Muharrem el-
Bevvâb, Osman Bey b. Abdullah er-Râcil, Hızır b. Abdullah er-Râcil, Hüsrev b. 
Abdullah el-Muhzır, Hüseyin b. Abdullah el-Müezzin

365 [52b-3] Hasan Reis’in kölesini sözleşmeli olarak âzat ettiği
Mahmiye-i Galata dâhilinde Yolcuoğlu mahallesi sâkinlerinden el-Hâc Hasan 
Reis b. Ali nâm kimesne meclis-i şer‘-i şerîfe işbu bâ‘isü’l-kitâb uzun boylu sa-
rışın açık kaşlı koyun elâ gözlü başının sol cânibinde eser-i cerâhati olan Ferhad 
b. Abdullah nâm abd-i memlûkünü ihzâr ve mahzarında takrîr-i kelâm ve ta‘bîr 
ani’l-merâm edip mevsûf-ı mezkûr abd-i memlûkünü târih-i kitâbdan on iki bin 
akçe kitâbete kesip meblağ-ı merkūm on iki bin akçeyi edâ eyledikde sâir ahrâr-ı 
asliyyîn gibi hür olsun dedikde abd-i mezkûr dahi kitâbet-i merkūmeyi kabûl ve 
mûcebine kıyâmı mültezim oldukda mâ hüve’l-vâki‘ alâ vukū‘ihî ketb ve imlâ olu-
nup yed-i tâlibe vaz‘ olundu ki vakt-i hâcetde müzekkir-i mâ cerâ ola.
Tahrîren fî evâili şehri Şevvâli’l-mükerrem sene sitte ve elf.
Şuhûd: Memi b. Abdürrahim el-İmâm, Mustafa b. Abdullah el-Müezzin, Hüsrev 
b. Abdullah, Mehmed Bey es-Solak, Mehmed Reis b. Ali, Mehmed b. Yusuf ve 
gayruhüm







366 [52b-4] Ölen kimsenin terekesindeki beytülmâl 
payının alındığı
Mahmiye-i Galata müzâfâtından kasaba-i İstinye mahallâtından Kürkçübaşı ma-
hallesi sâkinlerinden bundan akdem vefât eden merhûme Meryem Hâtun bt. Yah-
ya nâm müteveffâtın vâris-i ma‘rûfundan zevci olup hâlen Dergâh-ı âlî solakla-
rı kethüdâsı olan fahrü’l-emâsil ve’l-akrân Mahmud Kethüdâ b. Abdülmennân 
nâm kimesneden gayrı vârisi olmayıp müteveffât-ı mezbûrenin bi hasebi’ş-şer‘-i 
eş-şerîf muhallefâtının nısfı zevci olan müşârün-ileyh Mahmud Kethüdâ’ya 
ve nısf-ı âharı cânib-i mîrîye âid ve râci‘ olmağın hâlen mahmiye-i Galata ve 
Havâss-ı Kostantıniyye’de beytülmâl-i hâssa emîni olup müteveffât-ı mezkûrenin 
muhallefâtına vâzı‘ü’l-yed olan fahrü’l-ümenâ Mehmed Çavuş b. Abdullah meclis-i 
şer‘-i şerîf-i lâzımü’t-tevkīrde hâmil-i hâze’l-kitâb merhûme-i merkūmenin zevci 
olan mûmâ-ileyh Mahmud Kethüdâ muvâcehesinde takrîr-i kelâm ve ta‘bîr ani’l-
merâm edip mahalle-i mezbûre ahâlisinden Mehmed Ağa b. Mehmed ve Ahmed 
Bey b. Abdullah el-Cündî ve Mahmud Beşe b. Abdullah er-Râcil ve Murad b. Ab-
dullah nâm kimesneler ve ahâlî-i mahalleden cemm-i gafîr ve cem‘-i kesîr tahmîni 
ile müteveffât-ı merkūmenin cümle muhallefâtından mahalle-i merkūmede vâki‘ 
bir tarafı Hasan Beşe b. Abdullah er-Râcil mülküne ve etrâf-ı selâsesi tarîk-i âm ile 
mahdûd olup bir beyt-i ulvî ve iki beyt-i süflî ve ahırı ve pınarı ve fırını ve kenîfi 
ve hadîka-i zât-ı eşcâr-ı müsmire ve gayr-ı müsmireyi müştemil olan menzili mîrî 
cânibine bahâya tutulmak evlâ ve ahrâ olmağın on sekiz bin akçe bahâya tutulup 
ve müteveffât-ı mesfûrenin kasaba-i merkūme sınırı dâhilinde vâki‘ Kozpınarı de-
mekle ma‘rûf olan mevzi‘de inde’l-ahâlî ve’l-cîrân ma‘lûmetü’l-hudûd olup eşcâr-ı 
müsmire ve gayr-ı müsmiresi ile on dönüm mikdârı bağı dahi beş bin akçe bahâya 
tutulup ve merhûme-i mesfûrenin hâne esbâbı dahi dört bin akçe bahâya tutulup 
ve mehr-i müecceli dahi bin akçe olup cem‘an otuz bir bin akçe olur meblağ-ı 
merkūm otuz bir bin akçenin üç bin akçesi müteveffât-ı mesfûrenin techîz ve 
tekfînine sarf olunup bâkī yirmi sekiz bin kalıp meblağ-ı mersûm yirmi sekiz bin 
akçesinin nısfı on dört bin akçe eder cânib-i mîrîye âid ve râci‘ olmağın emânetim 
hasebiyle meblağ-ı merkūm on dört bin akçeyi mûmâ-ileyh kethüdâ yedinden 
bi’t-tamâm ve’l-kemâl alıp kabz eyledim ba‘de’l-yevm merhûme-i mezkûrenin 
muhallefâtı husûsuna müte‘allik müşârün-ileyh kethüdâ ile vechen mine’l-vücûh 
ve sebeben mine’l-esbâb da‘vâ ve nizâ‘ım kalmayıp zimmetini ibrâ ve iskāt eyledim 
dedikde mukırr-ı mezbûrun vech-i meşrûh üzre olan kelâmını mukarrun lehü’l-
mesfûr vicâhen tasdîk ve şifâhen tahkīk ettikden sonra sıhhat-i ibrâya ve kat‘-ı 
nizâ‘a hükm olunup mâ vaka‘a alâ vukū‘ihî ketb olunup yed-i tâlibe vaz‘ olundu ki 
vakt-i hâcetde müzekkir-i mâ cerâ ola.
Tahrîren fî evâhiri şehri Ramazâni’l-mübârek sene sitte ve elf.
Şuhûd: İbrahim Bey b. Abdullah es-Solak, Şaban Bey b. Kasım es-Solak, el-Hâc 
Rıdvan b. Abdullah el-Cündî, Mustafa Bey b. Abdullah el-Cündî, Eynehan Bey b. 
Abdullah es-Solak, Derviş Bey b. Abdullah es-Solak

367 [53a-1] Miras payının alındığı
Mahmiye-i Galata hâricinde vâki‘ Müeyyedzâde mahallesi sâkinlerinden olup 
Yahya Beşe b. Abdullah nâm müteveffânın sulbiye kızı Rahime nâm sagīreye kı-
beli şer‘den vasî nasb olunan İsmail Çelebi b. Mahmud nâm kimesne meclis-i 
şer‘-i şerîfde işbu sâhibü’l-kitâb Yunus Beşe b. Abdullah nâm râcil muvâcehesinde 
takrîr-i kelâm ve ta‘bîr ani’l-merâm edip târih-i kitâbdan bir yıl üç aydır ki vasîsi 
olduğum mezbûre Rahime’nin babasından irs-i şer‘le intikāl eden on dört kovanı 
ve bir öküzü bin dört yüz akçe bahâya tutulan buğdayı ve üç kaz ve beş tavuk ve bir 
anbarı bey‘ edip mezbûre sagīrenin hisse-i şayi‘asını edâya mersûm Yunus Beşe’yi 
vekîl etmiş idim el-hâletü hâzihî sagīre-i mersûme Rahime’ye intikāl eden hisse-i 
şer‘iyyesini vesâyetim hasebiyle mezbûr Yunus Beşe yedinden bi’t-tamâm ve’l-
kemâl alıp kabz eyledim mukırr-ı merkūmun vech-i meşrûh üzre olan kelimâtını 
mezkûr Yunus Beşe bi’l-muvâcehe tasdîk ettikden sonra mâ vaka‘a alâ vukū‘ihî 
ketb olunup yed-i tâlibe vaz‘ olundu ki vakt-i hâcetde mübeyyin-i hâl ola.
Tahrîren fî evâili şehri Şevvâli’l-mükerrem sene sitte ve elf.
Şuhûd: Ahmed b. el-Hâc Ramazan el-Müezzin, Hızır b. Murtaza el-İmâm, Hasan 
b. Abdullah, Hüsrev b. Abdullah, Mehmed b. Derviş

368 [53a-2] Miras taksiminde sulh olunduğu
Mahmiye-i Galata müzâfâtından kasaba-i Kasımpaşa mahallâtından el-Hâc Ha-
san mahallesi sâkinelerinden Râbia Hâtun bt. Sefer nâm müteveffâtın verâseti 
sulbî oğlu Mustafa b. Ahmed ve zevci olan Mehmed b. Ali nâm kimesnelere mün-
hasıra olup lâkin oğlu mezkûr Mustafa Mısr-ı Kahire’de olmağın hâlen mahmiye-i 
Galata ve Havâss-ı Kostantıniyye’de vâki‘ beytülmâl-i hâssa ve mâl-ı gāib emîni 
olan fahrü’l-ümenâ Mehmed Çavuş b. Abdullah meclis-i şer‘-i şerîfde işbu 
sâhibü’l-kitâb müteveffât-ı mezkûrenin zevc-i mezkûru olan mersûm Mehmed 
muvâcehesinde takrîr-i da‘vâ edip müteveffât-ı mesfûrenin oğlu Mısr-ı Kahire’de 
olmağla vâlidesinden irs-i şer‘le intikāl eden hisse-i şâyi‘asını emânetim hase-
biyle taleb ve zabt etmek istediğimde merkūm Mehmed zabtıma mâni‘ olur suâl 
olunup mûcebin taleb ederin dedikde gıbbe’s-suâl mersûm Mehmed cevâb verip 
merhûme-i mezkûre vefât etmezden üç ay mukaddem ki sene sitte ve elfde vâki‘ 
mâh-ı Receb evâilinde ilm-i şer‘le beynimizde ma‘lûm olup yedinde olan kalîl 
ve kesîr cümle muhallefâtını bana üç bin akçeye bey‘-i sahîh ile bey‘ edip kabz-ı 
semen ve teslîm-i müsemmen etmişdir ve merhûme-i mezbûrenin mehr-i mü-
ecceli dahi bin akçe olup meblağ-ı merkūm bin akçeyi dahi târih-i mezbûrede 
hibe edip mukābele-i hibede bir firesküri alaca ivâz vermişimdir hâlen kaziyye 
minvâl-i meşrûh üzre olduğuna beyyinem dahi vardır dedikde fi’l-vâki‘ mastûr 
Mahmud’dan da‘vâsına mutâbık ve makāline muvâfık beyyine taleb olundukda 
udûl-i müslimînden Mehmed Efendi b. Nurullah ve İsa b. Mustafa el-İmâm ve 
Mustafa b. Abdullah er-Râcil ve Hasan Reis b. Abdullah nâm kimesneler meclis-i 
şer‘-i şerîfe li ecli’ş-şehâde hâzırûn olup gıbbe’l-istişhâdi’ş-şer‘î şöyle edâ-i şehâdet-i 
şer‘iyye eylediler ki fi’l-hakīka merhûme-i mezbûre Râbia Hâtun vefâtından üç ay 
mukaddem yedinde olan kalîl ve kesîr cümle muhallefâtını bizim huzûrumuzda 
zevc-i mesfûr Mehmed’e bey‘-i sahîh ile bey‘ edip kabz-ı semen ve teslîm-i mü-
semmen etmişdir ve bin akçe mehr-i müecceli dahi merkūm Mehmed’e hibe edip 
mukābele-i hibede zevci bir firesküri alaca ivâz verip merhûme dahi mukābele-i 
hibede olan ivâzı kabûl edip kaziyye minvâli meşrûh üzre olduğuna şâhidiz ve 
şehâdet dahi ederiz dediklerinde ba‘de ri‘âyeti şerâiti’l-kabûl şehâdetleri hayyiz-i 
kabûlde vâkı‘a oldukdan sonra sıhhat-i bey‘a ve hibeye hükm olunup mâ vaka‘a alâ 
vukū‘ihî ketb olunup yed-i tâlibe vaz‘ olundu ki vakt-i hâcetde mübeyyin-i hâl ola.
Tahrîren fî evâili şehri Şevvâli’l-mükerrem min şühûri sene sitte ve elf.
Şuhûd: Mehmed Çelebi b. Yusuf, Hamza b. Rıdvan, el-Hâc Süleyman b. Abdullah, 
Hasan b. Abdullah, Ramazan b. ( ), Hasan b. Ramazan el-Müezzin, Hüsrev b. Ab-
dullah el-Muhzır, Mehmed b. İsa el-Muhzır

369 [53a-3] Trablus Beylerbeyi Mehmed Paşa’nın kölesini âzat ettiği
Hâlen Trablus beylerbeyisi olan emîrü’l-ümerâi’l-kirâm kebîrü’l-küberâi’l-fihâm 
zü’l-kadri ve’l-ihtirâm Mehmed Paşa b. Abdulallâm hazretleri tarafından husûs-ı 
âti’z-zikri ikrâr ve i‘tâka Receb Bey b. Abdullah ve Hüseyin Bey b. Abdullah nâm 
kimesneler şehâdetleri ile şer‘an vekâlet-i sâbite olan Rıdvan Bey b. Abdullah 
nâm kimesne meclis-i şer‘-i şerîf-i lâzımü’t-tevkīrde işbu sâhibü’l-kitâb orta boy-
lu açık kaşlı kara yağız başında yarası olan Korsiyyü’l-asl Bastiyan v. Cevanpero 
nâm zimmî muvâcehesinde takrîr-i kelâm ve ta‘bîr ani’l-merâm edip müvekki-
lim müşârün-ileyh paşa hazretleri mevsûf-ı mezkûr abd-i memlûkünü hasbeten 
lillâhi’l-aliyyi’l-azîm ve taleben li merzâti rabbihi’l-kerîm malından âzâd eyledi 
ba‘de’l-yevm gulâm-ı mezbûr uhdesinde utekā üzerinde mevâlî için olan hakk-ı 
velâdan gayrı hakkım kalmayıp sâir ahrâr-ı asliyyîn gibi hür olsun dedi deyû 
bi’l-vekâle ikrâr ve i‘tirâf eylediğinde mukarrun lehü’l-mezkûr vekîl-i mersûmun 
ikrâr-ı meşrûhunu vicâhen tasdîk ve şifâhen tahkīk ettikden sonra ıtkına hükm 
olunup mâ vaka‘a alâ vukū‘ihî ketb olunup yed-i tâlibe vaz‘ olundu ki vakt-i 
hâcetde mübeyyin-i hâl ola.
Tahrîren fî evâsıtı şehri Şevvâli’l-mükerrem sene sitte ve elf.
Şuhûd: Murad Bey b. Abdullah, Mehmed b. Abdullah, Süleyman b. Abdullah, Şa-
ban Reis b. Abdullah er-Reisü’s-sultânî, Hasan b. Abdullah, Hüsrev b. Abdullah, 
Hüseyin b. Abdullah

370 [53b-1] Ali b. Abdullah’ın muhallefâtı
Hâl-i hayâtında Beşiktaş kasabası mahallâtından Sinan Paşa mahallesinde sâkin 
iken vilâyet-i Rumeli’nde vâki‘ Pravişte kazâsı tevâbi‘inden Mostinye karyesin-
de vefât eden ve geride verâsetinin kendilerine münhasır olduğu Ümmühâni 
nâm sagīre kızını, Sâliha bt. Abdullah nâm zevcesini ve kendisini âzâd eden 
Hüseyin Bey b. Abdullah nâm efendisini bırakan merhûm Ali b. Abdullah’ın 
muhallefâtıdır.
Vaka‘a’t-tahrîr fî evâsıtı şehri Şevvâli’l-mükerrem sene sitte ve elf.
Kıymeti
Kırmızı yelek 130
Kürde 145
Mum 2 150
Ferâce-i kırmızı 175
Kürde-i yeşil 240
Yeşil ferâce uzun yenli köhne 111
Mukaddem kuşak 351? 
Kemha-i gülgûnî 485
Seccâde 81
Ferâce-i kırmızı 750
Ferâce-i yeşil, saçaklı 506
Miskî kaftan 170
Tülbent-i köhne 72
Beyaz kaftan 421
Don 3 171
Kırmızı benevrek 151
Tomak 20
Diğer tülbent 202
Diz çakşırı köhne ( )
Gömlek 3 403
Tülbent-i köhne 21
Perde 6
Pâre dimi 4
Alaca 138
Don ma‘a uçkur 71
Kavuk 8
Velense beyaz 220
Diğer velense beyaz 220
Diğer velense beyaz 220
Kilim 141
Tepsi 4 261
Tencere 90
Yelek-i dimi 6
Şamdan 20
Tülbent 14
Câriye nâm Gülbahar 3.000
Gulâm zimmî köhne 2.500
Tuz 150 keyl 10 meblağ 3.000
Merhûmun zevcesinde olan sikke 
10 fî 140 meblağ 

1.400
Cem‘an meblağ 16.178
Merhûmun efendisi mezkûr Hüseyin Bey tahsîl eylediği meblağdır zikr olunur:
An bahâ-i Arab meblağ 2.600
An bahâ-i tülbent meblağ 340
An yed-i Abdi Kâtib meblağ 20.000
An yed-i Ahmed Reis …? meblağ 400
An yed-i kapudân meblağ 400
An yed-i Ahmed Reis meblağ 200
Nakid sikke 78 fî 120 meblağ 9.360
Def ‘a sikke 8 fî 120 meblağ 960
Yekûn meblağ 34.260
Cem‘an meblağ 50.438
Minhe’l-ihrâcât
Deyn-i müsbet li Murad b. Abdullah ani’t-tereke meblağ 12.000
Li Benalo v. Melaso ez-zimmî ani’l-karzi’ş-şer‘î meblağ 4.000
Deyn-i müsbet li Memi el-Hayyât meblağ 500
Merhûm-ı mezbûrun sagīre kızı Ümmühâni’ye harc için verilmiş meblağ 800
Techîz ve tekfîn meblağ 1.362
Dellâliyye ve hammâliyye meblağ 133
Deyn-i müsbet li Sâliha bt. ( ) el-yetîme ani’l-karzi’ş-şer‘î meblağ 800
Deyn-i müsbet li mehri müeccel li zevcetihi’l-mezkûre meblağ 5.000
Resm-i kısmet 1.500
Yekûn meblağ 33.295
El-Bâkī beyne’l-verese meblağ 17.143
Hisse-i zevce es-sümün meblağ 2.142
Hisse-i bint meblağ 7.500
Hisse-i mevle’l-ıtk meblağ 7.500
El-Bâkī beynehüm 1

371 [53b-2, Arapça] Ümmühani bt. Ali adlı çocuğa vasî atandığı
Hâkim-i askerî muvakki‘-i a‘lâ hâze’l-kitâbi’l-müstetâb, hâmil-i hâze’l-kitâb Hü-
seyin Bey b. Abdülmennân nâm kimesneyi, Beşiktaş kasabası mahallâtından 
Sinan Paşa mahallesinde sâkin iken vilâyet-i Rumeli’nde vâki‘ Pravişte kazâsı 
tevâbi‘inden Mostinye karyesinde vefât eden Ali [b. Abdullah]’ın Ümmühâni nâm 
sagīre kızına, müteveffâ-yı mezbûr babasından irs-i şer‘le kendisine intikāl eden 
emvâlin hıfzı ve zabt-ı ahvâli için ihtiyâcına binâen vasî nasb etti. Mezbûr Hüseyin 
Bey de vesâyet-i merkūmeyi kabûl edip hizmet-i lâzımesini edâyı müte‘ahhid oldu.
Cerâ zâlike ve hurrire fî evâsıtı şehri Şevvâli’l-mükerrem sene sitte ve elf.
Şuhûd: Kadri Halîfe b. Abdünnebi el-İmâm, İsmail Bey b. Abdullah el-Cündî, Ah-
med Bey b. Abdullah, Sinan Reis b. Ahmed, Hasan Halîfe b. Abdullah, Murad b. 
Abdullah

372 [53b-3, Arapça] Benalo v. Melaso’nun Ali b. Abdullah’ta ödünçten 
alacağı olduğu
Udûlden Mustafa Çelebi b. Hüseyin ve Pîrî Çelebi b. Hüseyin ve Piyâle Ağa b. 
Abdullah nâm kimesneler meclis-i şer‘-i şerîfe hâzırûn olup, Beşiktaş kasaba-
sı mahallâtından Sinan Paşa mahallesinde sâkin iken bundan akdem vilâyet-i 
Rumeli’nde vâki‘ Pravişte kazâsı tevâbi‘inden Mostinye karyesinde vefât eden Ali b. 
Abdullah nâm âzâdlı kölenin husûs-ı âti’z-zikri inkâr eden efendisi ve müteveffâ-yı 
mesfûrun Ümmühâni bt. Ali nâm sagīre kızının kıbel-i şer‘den mansûb vasîsi olan 
Hüseyin Bey b. Abdülmennân mahzarında, hâmil-i hâze’l-kitâb Benalo v. Mela-
so nâm zimmîden sâdır olan da‘vâ-yı sahîha-i şer‘iyyede gıbbe’l-istişhâd şöyle 
şehâdet ettiler ki müdde‘î-i mezbûrun, müteveffâ-yı mezkûrun zimmetinde karz-ı 
şer‘î cihetinden lâzımü’l-edâ ve vâcibü’l-kazâ râyicü’l-vakt dört bin akçe hakkı 
vardır. Şehâdetleri ba‘de ri‘âyeti şerâiti’l-kabûl inde’ş-şer‘ makbûl ve mu‘teber ol-
mağın hâkim-i askerî, şehâdetleri mûcebince meblağ-ı merkūmun müteveffâ-yı 
merhûmun terekesinden müdde‘î-i mersûma ödenmesine hükm etti.
Cerâ zâlike ve hurrire fi’t-târihi’l-mezbûr.
Şuhûd: Es-Sâbikūn

373 [53b-4, Arapça] Murad b. Abdullah’ın ortaklıktan dolayı Ali 
b. Abdullah’ta alacağı olduğu
Udûlden Mustafa b. Hüseyin Bey ve İbrahim b. Ahmed ve Memi Reis b. Ab-
dullah nâm kimesneler meclis-i şer‘-i şerîfe hâzırûn olup, Beşiktaş kasaba-
sı mahallâtından Sinan Paşa mahallesinde sâkin iken bundan akdem vilâyet-i 
Rumeli’nde vâki‘ Pravişte kazâsı tevâbi‘inden Mostinye karyesinde vefât eden Ali 
b. Abdullah nâm âzâdlı kölenin efendisi ve müteveffâ-yı mesfûrun Ümmühâni 
bt. Ali nâm sagīre kızının kıbel-i şer‘den mansûb vasîsi olan Hüseyin Bey b. 
Abdülmennân mahzarında, hâmil-i hâze’l-kitâb Murad b. Abdullah’dan sâdır 
olan da‘vâ-yı sahîha-i şer‘iyyede gıbbe’l-istişhâd şöyle şehâdet ettiler ki müdde‘î-i 
mezbûrun, müteveffâ-yı mezkûrun zimmetinde beynlerinde ma‘lûm olan şir-
ket cihetinden lâzımü’l-edâ ve vâcibü’l-kazâ râyicü’l-vakt on iki bin akçe hakkı 
vardır. Şehâdetleri ba‘de ri‘âyeti şerâiti’l-kabûl inde’ş-şer‘ makbûl ve mu‘teber ol-
mağın hâkim-i askerî, şehâdetleri mûcebince meblağ-ı merkūmun müteveffâ-yı 
merhûmun terekesinden müdde‘î-i mersûma ödenmesine hükm etti.
Cerâ zâlike ve hurrire fi’t-târihi’l-mezbûr.
Şuhûd: Es-Sâbikūn

374 [54a-1, Arapça] Sâliha Hatun’un Ali b. Abdullah’ta mehir 
alacağı olduğu
Hasan Halîfe b. Abdullah el-Müezzin ve Piyâle Ağa b. Abdullah nâm kimesne-
ler meclis-i şer‘-i şerîfe hâzırân olup Beşiktaş kasabası mahallâtından Sinan Paşa 
mahallesinde sâkin iken bundan akdem vilâyet-i Rumeli’nde vâki‘ Pravişte kazâsı 
tevâbi‘inden Mostinye karyesinde vefât eden Ali b. Abdullah nâm âzâdlı kölenin 
efendisi ve müteveffâ-yı mesfûrun Ümmühâni bt. Ali nâm sagīre kızının kıbel-i 
şer‘den mansûb vasîsi olan Hüseyin Bey b. Abdülmennân mahzarında, merhûm-ı 
mezbûrun zevcesi Sâliha Hâtun bt. Abdullah kıbelinden husûs-ı âti’z-zikre vekâleti 
şâhideyn-i mezkûreynin şehâdetleri ile sâbit olan hâmil-i hâze’l-kitâb İsmail Bey b. 
Abdullah’dan sâdır olan da‘vâ-yı sahîha-i şer‘iyyede gıbbe’l-istişhâd şöyle şehâdet 
ettiler ki müdde‘iye-i mezkûrenin, müteveffâ-yı mezbûrun zimmetinde nikâhında 
ma‘kūdun-aleyh olan mehri cihetinden lâzımü’l-edâ ve vâcibü’l-kazâ râyicü’l-vakt 
beş bin akçe hakkı vardır. Müdde‘iye-i mersûme, meblağ-ı mezkûru almadığına, 
hibe etmediğine, bi vechin mine’l-vücûh ve sebebin mine’l-esbâb zimmetini ibrâ 
etmediğine dâir yemîn billâhi te‘âlâ ettikden ve şâhidlerin şehâdetlerinin ba‘de 
ri‘âyeti şerâiti’l-kabûl inde’ş-şer‘ makbûl ve mu‘teber olmasından sonra hâkim-i 
askerî, şehâdetleri mûcebince meblağ-ı merkūmun müteveffâ-yı merhûmun 
muhallefâtından müdde‘iye-i mersûmeye ödenmesine hükm etti.
Cerâ zâlike ve hurrire fi’t-târihi’l-mezbûr.
Şuhûd: Es-Sâbikūn fi’l-varaki’s-sâbık

375 [54a-2] Sefer Bey’in Macar asıllı iki câriyesini vasiyet 
yoluyla âzat ettiği
Mahmiye-i Galata hâricinde vâki‘ Fazlullah Efendi mahallesi sâkinlerinden 
fahrü’l-akrân Sefer Bey b. İsmail nâm cündî meclis-i şer‘-i şerîf-i lâzımü’t-tevkīrde 
işbu sâhibetü’l-kitâb orta boylu çatık kaşlı kara gözlü kara yağız başında kellik ese-
ri olup Macariyyetü’l-asl Gülşen bt. Abdullah nâm câriye-i memlûkü mahzarında 
takrîr-i kelâm ve ta‘bîr ani’l-merâm edip mevsûfe-i mezkûre câriyemi işbu câ-yı 
mihnetden civâr-ı rabb-i izzete intikāl eylemezden kırk gün evvel cümle malım-
dan âzâd olmak üzre müdebbere eyledim ve dâr-ı dünyâdan dâr-ı ukbâya intikāl 
eyleyip müddet-i mezbûre tamâm mevcûde ola câriye-i mevsûfe cümle malımdan 
âzâd olup sâir harâir-i asliyyât gibi hürre olsun âhirete nakl eylediğimden sonra 
mezkûre câriyeye sülüs-i mâlımdan beş bin akçe verilip kendi masrafına sarf ey-
leye deyû ikrâr ve i‘tirâf eylediğinde mukırr-ı merkūmun vech-i meşrûh üzre olan 
kelimâtını mukarrun lehe’l-mesfûre vicâhen tasdîk ve şifâhen tahkīk eyledikden 
sonra yine merkūm Sefer Bey meclis-i şer‘-i şerîf-i lâzımü’l-hatîrde işbu sagīre 
açık kaşlı elâ gözlü sarışın sağ kaşında eser-i cerâhati olup Macariyyetü’l-asl Esma 
bt. Abdullah nâm câriye-i memlûkü mahzarında takrîr-i kelâm edip mevsûfe-i 
mezkûre câriyemi tedbîr-i mutlak ile müdebbere eyledim kavs-ı kazâdan tîr-i ecel 
nâzil bi irâdeti’llâhi’l-meliki’l-müte‘âl işbu câ-yı mihnetden civâr-ı rabb-i izzete 
intikāl eylediğimden sonra on beş yaşına varınca karındaşım Asil Bey b. İsmail 
ve hemşîrem Selime bt. İsmail’e hizmet ede ve mezkûre Esma’ya dahi ba‘de’l-vefât 
sülüs-i mâlımdan on bin akçe verilip mezkûre Esma lâzım olan masrafına sarf ey-
leye deyû bi’t-tav‘ ve’r-rızâ ikrâr ve i‘tirâf eylediğinden sonra mukırr-ı merkūmun 
vech-i meşrûh üzre olan kelimâtını mukarrun lehe’l-mersûme vicâhen tasdîk ve 
hizmet-i lâzımesine kıyâmı müte‘ahhide olup mâ hüve’l-vâki‘ alâ vukū‘ihî ketb 
olunup yed-i tâlibe vaz‘ olundu ki vakt-i hâcetde mübeyyin-i hâl ola.
Tahrîren fî evâsıtı şehri Şevvâli’l-mükerrem li sene sitte ve elf.
Şuhûd: El-Hâc Hasan b. Mehmed, Pîr Ahmed b. Memi, el-Hâc Hasan b. Abdullah, 
Ali b. Nasuh, el-Hâc İlyas b. Derviş, Mehmed b. Murad, el-Hâc Abdi b. Murad, Ali 
b. Erdoğdu, Hüsrev b. Abdullah el-Muhzır ve gayruhüm

376 [54a-3] Mehmed Bey’in Ali b. Abdullah’ta ödünçten alacağı olduğu
Zümre-i sipâhiyândan Mehmed Bey b. İdris nâm cündî meclis-i şer‘-i şerîf-i 
lâzımü’t-tevkīrde kasaba-i Kasımpaşa mahallâtından Câmi‘-i Kebîr mahal-
lesi sâkinlerinden bundan akdem vefât eden merhûm Mehmed b. Ali nâm 
müteveffânın sulbî oğlu olup merhûm-ı mezbûrun oğulları Hasan ve Esma nâm 
sagīrlerine dahi kıbel-i şer‘den vasî nasb olunan Hüseyin Beşe b. Mehmed nâm 
râcil ve merhûm-ı mersûmun zevce-i metrûkesi olup yine merhûmun sulbî oğlu 
Abdurrahman nâm sagīrine kıbel-i şer‘den vasî nasb olunan Kamer bt. Abdullah 
ve diğer zevce-i metrûkesi olup müteveffâ-yı mezbûrun sulbî oğulları İsmail ve 
Havva nâm sagīrlerine kıbel-i şer‘den vasî nasb olunan Yasemin bt. Abdullah ve 
müteveffâ-yı mezkûrun sulbî oğlu İbrahim ve merhûm-ı mesfûrun sulbiye kızı 
olan Hatice nâm hâtun tarafından Mahmud b. Ahmed ve Şems Bey b. Mehmed 
nâm kimesneler şehâdetleri ile şer‘an vekâleti sâbite olan karındaşı Hüseyin Beşe 
b. Mehmed mahzarlarında takrîr-i da‘vâ edip merhûm-ı mezbûrda cihet-i karz-
dan yirmi bin nakd-i râyic fi’l-vakt akçe hakkım olup lâkin meblağ-ı merkūm 
yirmi bin akçeden on iki bin akçesini hâl-i hayâtında alıp kabz edip bâkī zimme-
tinde sekiz bin akçe hakkım kalmışdır, suâl olunup muhallefâtından taleb ederim 
dedikde gıbbe’s-suâl ve akībe’l-inkâr müdde‘î-i mersûmdan da‘vâsına mutâbık ve 
makāline muvâfık beyyine taleb olundukda udûl-i müslimînden Kasım Bey b. Ab-
dullah nâm bevvâb-ı sultânî ve Şems Bey b. Mehmed nâm kimesneler meclis-i 
şer‘-i şerîfe li ecli’ş-şehâde hâzırân olup gıbbe’l-istişhâdi’ş-şer‘î şöyle edâ-i şehâdeti 
şer‘iyye eylediler ki fi’l-vâki‘ müdde‘î-i mezbûr Mehmed Bey’in merhûm-ı mezbûr 
zimmetinde cihet-i karzdan yirmi bin akçe hakkı olup lâkin meblağ-ı mersûm 
yirmi bin akçeden on iki bin akçesini hâl-i hayâtında alıp kabz edip merhûm-ı 
mastûrun zimmetinde sekiz bin akçe bâkī kalmışdır, husûs-ı mezbûra şâhidiz ve 
şehâdet dahi ederiz dediklerinde ba‘de ri‘âyeti şerâiti’l-kabûl şehâdetleri hayyiz-i 
kabûlde vâkı‘a oldukdan sonra meblağ-ı mezbûru küllen ve ba‘zan müteveffâ-yı 
merkūmdan bi’z-zât ve bi’l-vâsıta ahz ü kabz etmeyip veya hibe ve ibrâ ve âhara 
havâle etmediğine mastûr Mehmed Bey istihlâf olundukda yemîn billâhi’l-aliyyi’l-
azîm etmeğin merhûm-ı mersûmun muhallefâtından meblağ-ı merkūmun 
edâsına hükm olunup mâ vaka‘a alâ vukū‘ihî sebt olunup yed-i tâlibe vaz‘ olundu 
ki vakt-i hâcetde mübeyyin-i hâl ola.
Tahrîren fî evâsıtı şehri Şevvâli’l-mükerrem sene sitte ve elf.
Şuhûd: Hüseyin Bey b. İbrahim er-Râcil, es-Seyyid Mehmed b. Yahya, el-Hâc 
Mustafa b. Abdullah. el-Hâc Behram b. İsa, Keyvan b. Abdullah, Mahmud Çelebi 
b. Ali, Hüsrev b. Abdullah, Mustafa b. Ali

377 [54b-1]On dört kovan bal satışıyla ilgili iptal edilen kayıt
&lt;&lt;Mahmiye-i Galata hâricinde vâki‘ Müeyyedzâde mahallesi sâkinlerinden olup bun-
dan akdem vefât eden Yahya Beşe b. Abdullah nâm müteveffânın sulbiye kızı Rahime 
nâm hâtun tarafından husûs-ı âti’z-zikri da‘vâya bimâ hüve tarîkü’s-sübût vekâleti 
sâbite olan vâlidesi Kamer bt. Abdullah nâm hâtun meclis-i şer‘-i şerîfde bundan 
akdem mezbûre Rahime’nin vasîsi olup ma‘zûl olan Yunus Beşe b. Abdullah nâm 
râcil muvâ cehesinde takrîr-i da‘vâ edip mezkûr Yunus Beşe cevâb verip vesâyetden 
ma‘zûl oldukdan sonra mezkûre Rahime’nin on dört kovanını gayrıya bey‘ eylemiş, 
vekâletim hasebiyle suâl olunup mûcebini taleb ederim dedikde gıbbe’s-suâl mezkûr 
Yunus Beşe cevâb verip mezkûre Rahime husûs-ı mersûmeyi bundan akdem vekîl 
edip alâ tarîki’l-vekâle bey‘ eyledim dedikde mâ hüve’l-vâki‘ alâ vukū‘ihî ketb olunup 
yed-i tâlibe vaz‘ olundu ki vakt-i hâcetde mübeyyin-i hâl ola.
Tahrîren fî evâili şehri Şevvâli’l-mükerrem sene sitte ve elf.
Şuhûd: Mehmed Ağa b. Mehmed, Mustafa b. Ramazan, Hüsrev b. Abdullah, Mus-
tafa b. Ali ve gayruhüm&gt;&gt;

378 [54b-2, Arapça] Ayni Hatun’un Gürcü asıllı câriyesini âzat ettiği
Itâknâme-i Peymâne
Kasımpaşa mahallâtından Hacı Hüsrev mahallesinde sâkine olan Aynî Hâtun bt. 
Muzaffer meclis-i şer‘a hâzıra olup, kendisine rıkkını mu‘terife olan, uzun boylu, 
açık kaşlı, kara gözlü, esmer, sol gözünde eser-i beyaz bulunan Gürciyyetü’l-asl 
hâmiletü hâze’l-kitâb Peymâne bt. Abdullah nâm câriye-i memlûkesini hasbeten 
lillâhi’l-aliyyi’l-azîm ve taleben li merzâti rabbihi’l-kerîm âzâd ve tahrîr ettiğini 
ikrâr eyledi. Vâki‘ ikrâr câriye-i mezbûre tarafından vicâhen ve şifâhen tasdîk 
edildi. Câriye-i mevsûfe-i mezkûre bu sûretle ba‘de’l-yevm sâir harâir-i asliyyât-ı 
mükellefât gibi hür oldu.
Cerâ zâlike ve hurrire fî evâsıtı şehri Şevvâli’l-mükerrem sene sitte ve elf.
Şuhûd: Mehmed Çavuş b. Abdullah el-Emîn alâ beytülmâli’l-hâs bi Galata, Davud 
Çavuş b. Abdullah el-Kāidü’s-sultânî, Hasan Bey b. Hamza el-Cündî, Mustafa Bey 
b. Abdullah el-Cündî, Mehmed b. Abdullah, Şaban Bey b. Mustafa el-Cündî, el-
Hâc Mehmed b. Abdullah, Bayram b. Abdullah, Hüsrev b. Abdullah el-Muhzır, 
İlyas b. Mehmed, Mustafa b. Mehmed ve gayruhüm mine’l-hâzırîn

379 [54b-3, Arapça] İbrahim Reis’in Eflak asıllı câriyesini âzat ettiği
Itâknâme-i Marya ez-zimmiye
Mahrûse-i Galata mahallâtından Yolcuoğlu mahallesinde sâkin olan İbrahim 
Reis b. Abdullah, orta boylu, sarışın, açık kaşlı, gök gözlü, sol ayağında eser-i 
cerh bulunan Eflakıyyetü’l-asl hâmiletü hâze’l-kitâb Marya bt. İstiko nâm câriye-i 
memlûkesini hasbeten lillâhi’l-aliyyi’l-azîm ve taleben li merzâti rabbihi’l-kerîm 
yevme lâ yenfa‘u mâlün ve lâ benûn illâ men etallâhe bi kalbin selîm, âzâd ve tahrîr 
ettiğini ikrâr eyledi. Vâki‘ ikrâr câriye-i mezbûre tarafından vicâhen ve şifâhen 
tasdîk edildi. Câriye-i mevsûfe-i mezkûre bu sûretle ba‘de’l-yevm sâir harâir-i 
asliyyât-ı mükellefât gibi hür oldu.
Cerâ zâlike ve hurrire fî evâhiri şehri Şevvâli’l-mükerrem sene sitte ve elf.
Şuhûd: Bayram Reis b. Ali, Receb Reis b. Ali, Derviş Reis b. Mehmed, Mehmed 
Reis b. Hasan, Hüseyin Reis b. Kasım, Mustafa Bey b. Abdullah el-Cündî, Mustafa 
Bey b. Ramazan, Mustafa b. Ali el-Muhzır ve gayruhüm







380 [54b-4] Gemi satışı
Mahmiye-i Galata hâricinde vâki‘ Cihangir mahallesi sâkinlerinden olup bundan 
akdem vefât eden merhûm Rıdvan Çavuş b. Abdullah nâm müteveffânın sulbiye 
kızı olan (  ) bt. Rıdvan Çavuş ve zevce-i metrûkesi olan (  ) nâm hâtunlar tara-
fından husûs-ı âti’z-zikri da‘vâya ve bey‘a ve semenini kabz ve îsâle Süleyman b. 
Abdullah ve Ali Bey b. Abdullah nâm kimesneler şehâdetleri ile şer‘an vekâleti 
sâbite olan Ferruh b. Abdullah nâm kimesne mahfil-i kazâda işbu sâhibü’l-kitâb 
Muharrem Reis b. Hüseyin nâm kimesne muvâcehesinde takrîr-i kelâm ve ta‘bîr 
ani’l-merâm edip müteveffâ-yı mezkûrun cümle muhallefâtından ığrıb gemisi de-
mekle ma‘rûf olan gemisinin nısfı cümle âlât ve esbâbiyle bey‘ men yezîd tarîki ile 
eyyâm-ı müte‘addidede mezâd olunup rağabât-ı nâs bi’l-külliyye münkatı‘a olduk-
dan sonra merkūm Muharrem Reis üzerinde yirmi altı bin akçede karâr etmeğin 
sefîne-i mezbûrenin nısfını vekâletim hasebiyle meblağ-ı mersûm yirmi altı bin 
akçeye mesfûr Muharrem Reis’e bey‘-i sahîh ile bey‘ edip kabz-ı semen ve teslîm-i 
mebî‘ eyledim ba‘de’l-yevm sefîne-i mezkûrenin nısfı mezbûr Muharrem Reis’in 
mülk-i müşterâsı[dır] keyfe mâ yeşâ’ mutasarrıf ola dedikde mukırr-ı merkūmun 
vech-i meşrûh üzre kelimâtını mukarrun lehü’l-mastûr vicâhen tasdîk ve şifâhen 
tahkīk ettikden sonra sıhhat-i bey‘a ve cevâz-ı şirâya hükm olunup mâ vaka‘a alâ 
vukū‘ihî ketb olunup yed-i tâlibe vaz‘ olundu ki vakt-i hâcetde mübeyyin-i hâl ola.
Tahrîren fî evâhiri şehri Şevvâli’l-mükerrem sene sitte ve elf.
Şuhûdü’l-hâl: Şaban Reis b. Sun‘ullah, Mustafa Reis b. Ahmed, Mehmed b. Ab-
dullah, Ahmed b. Halil, İdris b. Ali, Mustafa Çelebi b. Murad, Hüsrev b. Abdullah, 
Bekir b. Mehmed ve gayruhüm

381 [55a-1, Arapça] Hüsam Reis’in câriye bedelinden Mustafa Reis’te 
alacağı olduğu
Udûlden Hasan Beşe b. Abdullah ve Receb Reis b. Ali nâm kimesneler meclis-i 
şer‘-i şerîfe hâzırân olup, mahrûse-i Galata mahallâtından Sarı Lütfi mahal-
lesinde bundan akdem vefât eden Mustafa Reis b. Abdullah’ın zevcesi ve vârisi 
olan Hümâ Hâtun bt. Cafer kıbelinden husûs-ı âti’z-zikre vekîl edilen Bayram 
Reis b. Ali mahzarında ve yine müteveffâ-yı mezbûrun kızı ve vârisi olan Sâliha 
mahzarında ve ve yine merhûm-ı mersûmun kızı ve vârisi olan Fâtıma Hâtun 
mahzarında ve yine merhûm-ı mersûmun zevcesi ve vârisi olan Usul Hâcce bt. 
Abdullah nâm hâtun kıbelinden husûs-ı âti’z-zikre vekîl edilen Bâli b. Derviş 
mahzarında, hâmil-i hâze’l-kitâb Hüsam Reis b. Abdullah’dan sâdır olan da‘vâ-yı 
sahîha-i şer‘iyyede gıbbe’l-istişhâd şöyle şehâdet ettiler ki müdde‘î-i mezbûrun 
müteveffâ-yı merkūmun zimmetinde beynlerinde ilm-i şer‘î ile ma‘lûm olan 
câriye bahâsından lâzımü’l-edâ ve vâcibü’l-kazâ râyicü’l-vakt bin akçe hakkı 
vardır. Şehâdetleri ba‘de ri‘âyeti şerâiti’l-kabûl inde’ş-şer‘ makbûl ve mu‘teber ol-
mağın hâkim-i askerî, şehâdetleri mûcebince meblağ-ı merkūmun müteveffâ-yı 
mersûmun muhallefâtından müdde‘î-i merkūma ödenmesine hükm etti.
Cerâ zâlike ve hurrire fî evâhiri şehri Şevvâli’l-mükerrem sene sitte ve elf.
Şuhûdü’l-hâl: Mustafa Bey b. Abdullah el-Cündî, Derviş Halîfe b. Mehmed el-
İmâm, Pîrî Halîfe b. Mehmed el-İmâm, Mustafa b. Ramazan, Hüsrev b. Abdullah 
el-Muhzır, Mustafa b. Ali el-Muhzır ve gayruhüm

382 [55a-2, Arapça] Hümâ Hatun’un kocası Mustafa Reis’te ödünçten 
alacağı olduğu
Udûlden Hasan Beşe b. Abdullah ve Receb Reis b. Ali nâm kimesneler meclis-i 
şer‘-i şerîfe hâzırân olup, hâric-i mahrûse-i Galata mahallâtından Sarı Lütfi ma-
hallesinde bundan akdem vefât eden Mustafa Reis b. Abdullah’ın kızı ve vârisi 
olan Sâliha tarafından husûs-ı âti’z-zikre vekâleti bimâ hüve tarîkü’s-sübût şer‘an 
sâbit olan Bayram Reis b. Ali mahzarında ve yine merhûm-ı mezbûrun kızı ve 
vârisi olan Fâtıma nâm hâtun mahzarında ve yine merhûm-ı mersûmun zevcesi ve 
vârisi olan Usul Hâcce bt. Abdullah nâm hâtun kıbelinden husûs-ı âti’z-zikre vekîl 
edilen Bâli b. Derviş mahzarında, müteveffâ-yı mezkûrun zevcesi hâmiletü hâze’l-
kitâb Hümâ Hâtun bt. Cafer’den sâdır olan da‘vâ-yı sahîha-i şer‘iyyede gıbbe’l-
istişhâd şöyle şehâdet ettiler ki müdde‘iye-i mezkûrenin, müteveffâ-yı merkūmun 
zimmetinde, karz-ı şer‘î cihetinden lâzımü’l-edâ ve vâcibü’l-kazâ râyicü’l-vakt 
bin altı yüz akçe hakkı vardır. Müdde‘iye-i mezkûre, meblağ-ı merkūmu küllen 
veya ba‘zan müteveffâ-yı mezbûrdan veya vekîlinden aslâ ahz ü kabz etmediğine 
yemîn billâh ettiğinde ve şâhidlerin şehâdetleri ba‘de ri‘âyeti şerâiti’l-kabûl inde’ş-
şer‘ makbûl ve mu‘teber oldukda, hâkim-i askerî şehâdetleri mûcebince meblağ-ı 
mersûmun, müteveffâ-yı merhûmun muhallefâtından müdde‘iye-i mesfûreye 
ödenmesine hükm etti.
Cerâ zâlike ve hurrire fî evâhiri şehri Şevvâli’l-mükerrem sene sitte ve elf.
Şuhûd: Es-Sâbikūn

383 [55a-3] Mustafa Reis’in evini oğulluğu Bayram Reis’e sattığı
Mahmiye-i Galata hâricinde vâki‘ Sarı Lütfi mahallesi sâkinlerinden olup bundan 
akdem vefât eden merhûm Mustafa Reis b. Abdullah nâm müteveffânın sulbi-
ye kızı Fâtıma nâm hâtun asâleten ve müteveffâ-yı mezbûrun zevce-i metrûkesi 
olan Usul Hâcce bt. Abdullah nâm hâtun tarafından da‘vâya ve irs-i şer‘le intikāl 
eden sümün hissesini kabza vekîl olup vekâleti bimâ hüve tarîkü’s-sübût şer‘an 
sâbite olan Bâli b. Derviş vekâleten meclis-i şer‘-i şerîf-i lâzımü’t-tevkīrde işbu 
bâ‘isü’l-kitâb merhûm-ı mezkûrun oğulluğu Bayram Reis b. Ali nâm kimesne 
muvâcehesinde takrîr-i da‘vâ edip müteveffâ-yı mersûmun mahalle-i mezkûrede 
vâki‘ inde’l-ahâlî ve’l-cîrân ma‘lûmetü’l-hudûd olan menzilini sâir muhallefâtına 
idhâl edip beyne’l-verese tevzî‘ ve taksîm olmasına mezbûr Bayram Reis mâni‘ 
olur suâl olunup mûcebin taleb ederiz dediklerinde gıbbe’s-suâl menzil-i mezbûru 
sene dokuz yüz doksan beş Rebî‘ulâhirinde babalığım merkūm Mustafa Reis’den 
( ) akçeye bey‘ edip hâlen mülk-i müşterâmdır kaziyye minvâl-i meşrûh üzre oldu-
ğuna dahi yedimde hüccet-i şer‘iyyem vardır deyû cevâb verip fi’l-hakīka yedinde 
olan hüccete nazar olunup kelâmına mutâbık ve makāline muvâfık bulundukda 
müdde‘iyân-ı mersûmân hüccet-i mezbûra alâ tarîki’l-muvâza‘adır dediklerinde 
müdde‘iyân-ı mesfûrândan menzil-i mezkûr hâlen merhûm-ı merkūmun mül-
kü olduğuna beyyine taleb olundukda beyyineden âcizler olup müdde‘â aleyhe 
menzil-i mezkûru ( ) akçeye bey‘ edip meblağ-ı merkūm ( ) akçeyi hâl-i hayâtında 
merhûm Mustafa Reis’e bi’t-tamâm ve’l-kemâl teslîm eylediğine istihlâf olunsun 
dediklerinde mesfûr Bayram Reis dahi minvâl-i meşrûh üzre yemîn billâhi’l-
aliyyi’l-azîm eyledikden sonra menzil-i mersûm mastûr Bayram Reis’in mülk-i 
müşterâsı idiğine hükm olunup mâ vaka‘a alâ vukū‘ihî ketb olunup yed-i tâlibe 
def ‘ olundu ki vakt-i hâcetde mübeyyin-i hâl ola.
Hurrire fi’t-târihi’l-mezbûr.
Şuhûdü’l-hâl: Musa Bey b. Abdullah el-Cündî, Mehmed b. Hasan, Abdi Reis b. 
Mehmed, Mustafa Bey b. Abdullah el-Cündî, Hüseyin b. Kasım, Hasan Beşe b. 
Abdullah el-Münâdî, Pîrî b. Abdünnebi, Mehmed b. Mustafa, Ali Bey b. Ramazan
Derkenâr 1: Tekrâr
Derkenâr 2: Sûret-i da‘vâ âhar üslûb üzre tahrîr olunup tekrâr yazılması lâzım 
gelmeğin bu kâğıdın zahrında olan üçüncü hüccet budur.384 [55b-1] Mustafa Reis’in vârislerinin miras ihtilâfında sulh oldukları
Mahmiye-i Galata hâricinde vâki‘ Sarı Lütfi mahallesi sâkinlerinden olup bundan 
akdem vefât eden merhûm Mustafa Reis b. Abdullah nâm müteveffânın sulbiye 
kızı Fâtıma Hâtun asâleten meclis-i şer‘-i şerîf-i lâzımü’t-tevkīrde işbu hâmiletey 
hâze’l-kitâb müteveffâ-yı mezbûrun zevce-i metrûkesi olan Hümâ Hâtun bt. Ca-
fer ve merhûm-ı mezkûrun diğer sulbiye kızı Sâliha nâm Hâtun taraflarından 
husûs-ı âti’z-zikre bimâ hüve tarîk-i sübût şer‘an vekâleti sâbite olan Bayram 
Reis b. Ali nâm kimesne muvâcehesinde takrîr-i kelâm ve ta‘bîr ani’l-merâm edip müteveffâ-yı mersûmun muhallefâtı husûsunda zevce-i metrûkesi mesfûre 
Hümâ ve diğer kızı Sâliha nâm hâtunlar ile mâbeynimizde münâza‘ât-ı kesîre ve 
muhâsamât-ı şedîde vâki‘ olmuş idi el-hâletü hâzihî merkūmetân Hümâ ve Sâliha 
ile merhûm-ı mezbûrun esbâbı ve menzili ve gayrı cümle muhallefâtı husûsunda 
olan üç bin iki yüz yirmi akçe hisse-i şer‘iyyemi vekîl-i mastûr Bayram Reis yedin-
den bi’t-tamâm ve’l-kemâl alıp kabz edip zimmetlerini ibrâ-i âm ile ibrâ ve iskāt-ı 
tâm ile iskāt eyleyip da‘vâ ve nizâ‘ım kalmadı ba‘de’l-yevm husûs-ı mezbûra mü-
te‘allik bi’z-zât veya bi’l-vâsıta da‘vâ ve nizâ‘ sudûr ederse lede’l-hükkâmi’l-kirâm 
mesmû‘a ve makbûle olmaya dedikde mukırra-i merkūmenin vech-i meşrûh üzre 
olan kelimâtını vekîl-i mersûm Bayram Reis bi’l-muvâcehe tasdîk ve bi’l-müşâfehe 
tahkīk ettikden sonra sıhhat-i ibrâya ve kat‘-ı nizâ‘a hükm olunup mâ vaka‘a alâ 
vukū‘ihî ketb olunup yed-i tâlibe def ‘ olundu ki vakt-i hâcetde mübeyyin-i hâl ola.
Tahrîren fi’t-târihi’l-mezbûr.
Şuhûd: Es-Sâbikūn fi’l-varaki’s-sâbık

385 [55b-2] Hümâ bt. Cafer’in kocası Mustafa Reis’te mehir 
alacağı olduğu
Mahmiye-i Galata hâricinde vâki‘ Sarı Lütfi mahallesi sâkinlerinden olup bundan 
akdem vefât eden merhûm Mustafa Reis b. Abdullah nâm müteveffânın zevce-i 
metrûkesi olan Hümâ bt. Cafer nâm hâtunun husûs-ı âti’z-zikri da‘vâya bimâ 
hüve tarîk-i sübût şer‘an vekâleti sâbite olan Bayram Reis b. Ali nâm kimesne 
mahfil-i kazâda müteveffâ-yı mezbûrun sulbiye kızı olan Fâtıma nâm hâtun ve di-
ğer zevce-i metrûkesi olan Usul Hâcce bt. Abdullah nâm hâtun tarafından husûs-ı 
âti’z-zikre şer‘an vekâleti sâbite olan Bâli b. Derviş nâm kimesne muvâcehesinde 
takrîr-i da‘vâ edip merhûm-ı mezbûrun zimmetinde mehr-i müeccelimden iki 
bin akçe vardır suâl olunup muhallefâtından taleb ederim dedikde gıbbe’s-suâl 
ve’l-inkâr müdde‘iye-i mezbûreden beyyine taleb olunup beyyineden âcize olduk-
da mehr-i müeccelinden meblağ-ı mersûm iki bin akçe hakkı olduğuna yemîn 
billâh eylesin dediklerinde mezkûre Hümâ dahi mehr-i müeccelinden iki bin akçe 
merhûm Mustafa Reis’in zimmetinde hakkı olup meblağ-ı merkūm iki bin akçe 
mehrinden bir akçe hibe ve kabz etmediğine yemîn billâhi’l-aliyyi’l-azîm ettiğin-
de meblağ-ı mersûm iki bin akçeyi merhûm-ı mezbûrun muhallefâtından edâsına 
hükm olunup mâ hüve’l-vâki‘ alâ vukū‘ihî ketb ve terkīm olunup yed-i tâlibe def ‘ 
olundu ki vakt-i hâcetde mübeyyin-i hâl ola.
Tahrîren fi’t-târihi’l-mezbûr.
Şuhûd: Derviş Halîfe b. Mehmed el-İmâm, Receb Reis b. Ali ve es-Sâbikūn fi’l-
varaki’s-sâbık







386 [55b-3] Mustafa Reis’in evini oğulluğu Bayram Reis’e sattığı
Mahmiye-i Galata hâricinde vâki‘ Sarı Lütfi mahallesi sâkinlerinden olup bundan 
akdem merhûm Mustafa Reis b. Abdullah nâm müteveffânın sulbiye kızı Fâtıma 
nâm hâtun asâleten ve müteveffâ-yı mezbûrun zevce-i metrûkesi olan Usul Hâcce 
bt. Abdullah nâm hâtun tarafından da‘vâya ve irs-i şer‘le intikāl eden sümün his-
sesini kabza vekîl olup vekâleti bimâ hüve tarîki sübûtihî şer‘an sâbite olan Bâli 
b. Derviş vekâleten meclis-i şer‘-i şerîf-i lâzımü’t-tevkīrde işbu bâ‘isü’l-kitâb 
merhûm-ı mezkûrun oğulluğu Bayram Reis b. Ali nâm kimesne muvâcehesinde 
takrîr-i da‘vâ edip müteveffâ-yı mersûmun mahalle-i mezkûrede vâki‘ inde’l-ahâlî 
ve’l-cîrân ma‘lûmetü’l-hudûd olan menzili sâir muhallefâtına idhâl edip beyne’l-
verese tevzî‘ ve taksîm olunmasına mezbûr Bayram Reis mâni‘ olur suâl olunup 
mûcibin taleb ederiz dediklerinde gıbbe’s-suâl menzil-i mezbûr babamız olup 
bundan akdem vefât eden merhûm Ali’den irs-i şer‘le bana ve karındaşım Hasan 
Reis’e intikāl etmişdir. Karındaşım mezbûr Hasan Reis ile ber vech-i iştirâk mu-
tasarrıf üzre iken menzil-i mezbûrun nısf hissesini karındaşım Hasan Reis bana 
sene dokuz yüz doksan beş Rebî‘ulâhirinde on bin akçeye şirâ edip hâlen mülk-i 
müşterâmdır, merhûm Mustafa Reis’in kat‘an alâkası yoktur, kaziyye minvâl-i 
meşrûh üzre olduğuna yedimde hüccet-i şer‘iyyem dahi vardır deyû cevâb ve-
rip fi’l-hakīka yedinde olan hüccete nazar olunup kelâmına mutâbık ve makāline 
muvâfık bulundukda müdde‘iyân-ı mersûmândan menzil-i mezkûr merhûm Mus-
tafa Reis’in mülk-i müşterâsı idiğine beyyine taleb olundukda beyyineden âcizler 
olup müdde‘â aleyhe menzil-i mezkûr merhûm Mustafa Reis’e bey‘ eylemediğine 
ve bey‘ ederim deyû mukābelede birkaç akçe almadığına istihlâf olunsun dedikle-
rinde mesfûr Bayram Reis dahi minvâl-i meşrûh üzre yemîn billâhi’l-aliyyi’l-azîm 
eyledikden sonra menzil-i mersûm Bayram Reis’in mülkü olup merhûm Mustafa 
Reis’in alâkası olmadığına hükm olunup mâ vaka‘a alâ vukū‘ihî gıbbe’t-taleb tahrîr 
olunup yed-i tâlibe def ‘ olundu ki vakt-i hâcetde mübeyyin-i hâl ola.
Tahrîren fî evâhiri min Şevvâli’l-mükerrem sene sitte ve elf.
Şuhûd: Musa Bey b. Abdullah el-Cündî, Mehmed b. Hasan, Abdi Reis b. Mehmed, 
Hüseyin b. Kasım, Ali Reis b. Ramazan, Pîrî b. Abdünnebi, Mehmed b. Mustafa, 
Mustafa Bey b. Abdullah el-Cündî, Hüseyin Beşe b. Abdullah el-Münâdî, Hüsrev 
b. Abdullah el-Muhzır ve gayruhüm mine’l-hâzırîn

387 [56a-1] Cafer Bey’in kurduğu vakıftan fakirliği sebebiyle döndüğü
Mahmiye-i Galata hâricinde vâki‘ Kulaksız mahallesi sâkinlerinden Yasemin bt. 
Abdullah nâm hâtun meclis-i şer‘-i şerîf-i lâzımü’t-tevkīrde işbu sâhibü’l-kitâb 
zevci olup zümre-i cebeciyândan Cafer Bey b. Abdullah muvâcehesinde takrîr-i 
da‘vâ edip bundan akdem mezbûr Cafer Bey mahalle-i mezkûrede vâki‘ iki tarafı 
Nakkaş Mahmud mülküne bir tarafı Mihriban Hâtun mülküne bir tarafı tarîk-i 
hâs ile mahdûd olan iki beyt-i süflî ve kenîfi ve muhavvata-i zât-ı eşcâr-ı müsmire 
ve gayr-ı müsmireyi müştemil menzilini cümle malından ifrâz ve imtiyâz kılıp 
sene dokuz yüz doksan üç Ramazân-ı mübârekesinde mâ dâme ki hayâtda olam 
evvelâ kendi nefsime vakf olsun ve civâr-ı rabb-i izzete intikālimden sonra zev-
cem merkūme Yasemin’e ve ondan sonra ulemâ ve sulehâdan bir kimesne sâkin 
olup mukābelede her gün bir sûre-i Yâsîn ve bir Fâtihatü’l-kitâb okuyup sevâbını 
vâkıf rûhuna bağışlaya deyû vakf etmişdi hâlen vakf-ı mersûmdan rücû‘ eylemiş 
suâl olunup mûcebin taleb ederim dedikde gıbbe’s-suâl merkūm Cafer Bey cevâb 
verip eğerçi menzil-i mezbûru minvâl-i meşrûh üzre vakf eyledim ve lâkin rücû‘ 
ve tebdîl ve tağyîrini kendi elimde olmak üzre şart etmiş idim hâlen fakīr ve pür-
münhanî olup kâr u kisbe adem-i kudretim olduğu cihetden vakfiyetten rücû‘ 
ettim dedikde fi’l-vâki‘ mezkûr Cafer Bey’den kavl-i meşrûhuna mutâbık ahâlî-i 
mahalleden ve gayrıdan birkaç kimesne taleb olundukda mahalle-i mezbûre 
ahâlisinden el-Hâc Ali Reis b. Abdullah ve Yusuf Beşe b. Abdullah er-Râcil ve 
hâric-i mahalleden Atâullah Bey b. Abdullah nâm sarrâc-ı sultânî ve Mustafa Bey 
b. Abdullah nâm cündî meclis-i şer‘-i şerîf-i lâzımü’t-tevkīrde hâzırûn olup şöyle 
dediler ki fi’l-hakīka mezkûr Cafer Bey bundan akdem menzil-i mersûmu vech-i 
meşrûh üzre vakf eyledi ve lâkin rücû‘ ve tebdîl ve tağyîri kendi elinde olmak üzre 
şart eylemiş idi hâlen fakīr ve pür-münhanî ve amel-mânde ve kâr ve kisbe adem-i 
kudreti olup ve mâl-ı kısmetinden dahi menzil-i mesfûrdan gayrı bir nesnesi ol-
madığı mukarrer ve muhakkakdır deyû haber verdiklerinde mezbûrûnun ihbârı 
üzre mecmû‘a-i fetâvâda tahrîr olunan ve bi şarti’r-rücû‘ fe-lehû zâlike ve illâ fe-lâ 
mes’ele-i şerîfe muktezâsı üzre rücû‘una izn verilip mâ vaka‘a alâ vukū‘ihî ketb 
olunup yed-i tâlibe vaz‘ olundu ki vakt-i hâcetde mübeyyin-i hâl ola.
Tahrîren fî evâhiri şehri Şevvâli’l-mükerrem min şühûri sene sitte ve elf.
Şuhûdü’l-hâl: Receb b. Abdullah, Hüsrev b. Abdullah, Mustafa b. Ali, Mehmed b. 
Yusuf, Mustafa b. Ramazan, Mehmed b. Derviş ve gayruhüm

388 [56a-2] Subaşı Hızır’ın Ali Bey’e olan borcunu ödediği
Mahmiye-i Kostantıniyye mahallâtından Keklikçi mahallesi sükkânından olup 
bundan akdem Bursa’ya gider iken gark olan Ali Bey b. Bahşi nâm bevvâb-ı 
sultânînin li eb ve üm karındaşı olan Mehmed Bey b. Bahşi nâm bevvâb-ı sultânî 
asâleten ve merhûm-ı mezbûrun sagīreleri Emine ve Hatice’ye kıbel-i şer‘den 
vasî nasb olan umdetü’l-havâs ve’l-mukarrebîn Dârü’ş-şifâ ağası olan Hasan Ağa 
b. Abdullah tarafından husûs-ı âti’z-zikre vekîl olup Mustafa b. Abdullah ve Pîr 
Mehmed b. Mehmed nâm kimesneler şehâdetleri ile şer‘an vekâleti sâbite olan 
fahrü’l-akrân Kurd Çavuş b. Receb vekâleten meclis-i şer‘-i şerîf-i lâzımü’t-
tevkīrde işbu sâhibü’l-kitâb mahmiye-i Galata’da subaşı olan Hızır b. Abdullah 
muvâcehesinde takrîr-i kelâm ve ta‘bîr ani’l-merâm edip merhûm-ı mezbûr Ali 
Bey’in mersûm Cafer Subaşı zimmetinde olan dört bin akçeyi bi’t-tamâm ve’l-
kemâl alıp kabz eyleyip mezkûr Cafer Subaşı zimmetinde merhûm-ı mersûm Ali 
Bey’in vechen mine’l-vücûh ve sebeben mine’l-esbâb bir akçe ve bir habbe hak-
kı kalmayıp zimmetini bi’l-asâle ve bi’l-vekâle ibrâ ve iskāt eyledik ba‘de’l-yevm 
merhûm-ı mezkûra veyâhud zikr olunan meblağa mute‘allik da‘vâ ve nizâ‘ bi’z-
zât veya bi’l-vâsıta zuhûr eder ise lede’l-hükkâmi’l-kirâm mesmû‘a ve makbûle 
olmaya dediklerinde mukırrân-ı merkūmânın vech-i meşrûh üzre olan kelimâtını 
mezbûr Cafer Subaşı vicâhen tasdîk ve şifâhen tahkīk eyledikden sonra sıhhat-i 
ibrâya ve kat‘-ı nizâ‘a hükm olunup mâ vaka‘a alâ vukū‘ihî ketb olunup yed-i tâlibe 
vaz‘ olundu ki vakt-i hâcetde mübeyyin-i hâl ola.
Tahrîren fî evâhiri şehri Şevvâli’l-mükerrem sene sitte ve elf.
Şuhûd: Hasan Halîfe b. Ahmed, Derviş Halîfe b. Mehmed el-İmâm, Ali Bey b. 
Sefer, Mehmed Ali, Ali b. Bekir, diğer Ali b. Hüseyin, Davud Halîfe b. Mehmed ve 
gayruhüm

389 [56a-3] Mehmed b. Pervane’nin muhallefâtı
Hâl-i hayâtında mahmiye-i Galata tevâbi‘inden Beşiktaş kasabası mahallâtından 
Sinan Paşa mahallesinde sâkin iken Akdeniz’de vefât eden ve verâsetinin kendile-
rine münhasır olduğu Âişe ve Fâtıma bintey Pervâne nâm ana baba kız karındaş-
larını ve Hüseyin b. Hasan nâm ana bir karındaşını bırakan merhûm Mehmed b. 
Pervâne er-Râcilin muhallefâtıdır.
Vaka‘a tahrîruhâ fî evâsıtı şehri Şevvâl sene sitte ve elf.
Dolab, diğer dolab-ı sagīr, kadife yastık, döşek-i beledî köhne, minder, kadife yas-
tık köhne, demir sini, kazgan, el değirmeni, berber çarhı, köhne sahan, tepsi kalay, 
leğen köhne 2, tencere 1, varil 1, harbe 1, demir kürek, varil, hırdavât-ı demir, bak-
raç köhne, demir küskü, köhne benevrek çakşır, barut ber vech-i tahmîn vakıyye 3
Zikr olunan esbâblar ber vech-i tahmîn meblağ 1.000
Hâne der mahalle-i mezbûre ber vech-i tahmîn meblağ 15.000
Yekûn meblağ 16.000 On altı bin akçedir.
Minhâ ihrâcât
Deyn li Hüseyin b. Hasan meblağ 1.000
Resm-i kısmet dellâliyye ve ihzâriyye meblağ 480
Yekûn 1.480
El-Bâkī meblağ 14.520
Hisse-i uht 4.840
Hisse-i uht 4.840
Hisse-i ah meblağ 4.840.

390 [56b-1] Subaşı Hızır’ın Ali Bey’e borcu olduğu
Mahmiye-i Kostantıniyye mahallâtından Keklikçi Kemal mahallesi sâkinlerinden 
olup bundan akdem Bursa’ya gider iken deryâya gark olan Ali Bey b. Bahşi nâm 
bevvâb-ı sultânînin li eb ve üm karındaşı olan Mehmed Bey b. Bahşi nâm bevvâb-ı 
sultânî asâleten ve merhûm-ı mezkûrun sagīrleri Emine ve Hatice’ye kıbel-i 
şer‘den vasî nasb olunan umdetü’l-havâs ve’l-mukarrebîn Dârü’ş-şifâ ağası olan 
Hasan Ağa b. Abdülmümin tarafından husûs-ı âti’z-zikri da‘vâya vekîl olup Mus-
tafa b. Abdullah ve Pîr Mehmed b. Mehmed nâm kimesneler şehâdetleri ile şer‘an 
vekâleti sâbite olan fahrü’l-akrân Kurd Çavuş b. Receb vekâleten meclis-i şer‘-i 
şerîf-i lâzımü’t-tevkīrde işbu sâhibü’l-kitâb mahmiye-i Galata’da subaşı olan Hızır 
b. Abdullah muvâcehesinde takrîr-i da‘vâ edip mezkûr Ali Bey guruşu filoriye 
tebdîl için mersûm Hızır Subaşı’ya beş yüz guruş vermişdir, hâlen zimmetinde 
olup asâleten vekâletimiz hasebiyle suâl olunup mûcebin taleb ederiz dediklerin-
de gıbbe’s-suâl guruşu filoriye tebdîl ecliyçün yetmiş akçe hesâbı üzre üç yüz elli 
guruş ki cem‘an yirmi dört bin beş yüz akçesi olup kabz eyledim ve lâkin meblağ-ı 
mersûm yirmi dört bin beş yüz akçeden yirmi bin beş yüz akçesini hâl-i hayâtında 
alıp teslîm edip bâkī zimmetinde dört bin akçe kalmışdır ve kaziyye minvâl-i 
meşrûh üzre olduğuna beyyinem vardır dedikde fi’l-hakīka meblağ-ı merkūm 
yirmi dört bin beş yüz akçenin yirmi bin beş yüz akçesini teslîm edip zimmetinde 
dört bin akçe bâkī kaldığına beyyine taleb olundukda udûl-i müslimînden fahrü’l-
akrân es-Seyyid Celal b. es-Seyyid Mustafa ve Ali b. Bekir ve Mehmed b. Yusuf ve 
Ali Reis b. Hasan ve Mehmed Bey b. Ali nâm kimesneler meclis-i şer‘-i şerîfe li 
ecli’ş-şehâde hâzırûn olup gıbbe’l-istişhâdi’ş-şer‘î şöyle edâ-i şehâdet-i şer‘iyye ey-
lediler ki sene sitte ve elf Muharremi’nde mezkûr Ali Bey merkūm Hızır Subaşı’ya 
tebdîl için üç yüz elli guruş ki yetmiş hesâbı üzre yirmi dört bin beş yüz akçe eder 
vermiş idim hâlen meblağ-ı merkūm yirmi dört bin beş yüz akçenin yirmi bin 
beş yüz akçesini alıp bâkī zimmetinde dört bin akçe hakkım kalmışdır deyû bizi 
işhâd eyledi, husûs-ı mezbûra şâhidiz ve şehâdet dahi ederiz dediklerinde ba‘de 
ri‘âyeti şerâiti’l-kabûl şehâdetleri hayyiz-i kabûlde vâkı‘a oldukdan sonra mezbûr 
Hızır Subaşı’ya meblağ-ı merkūm dört bin akçenin edâsına hükm olunup mâ 
vaka‘a alâ vukū‘ihî ketb ve tahrîr olunup yed-i tâlibe vaz‘ olundu ki vakt-i hâcetde 
mübeyyin-i hâl ola.
Tahrîren fî evâhiri şehri Şevvâli’l-mükerrem li sene sitte ve elf.
Şuhûd: Es-Sâbikūn fi’l-varaki’s-sâbık

391 [56b-2] Subaşı Hızır’ın Ali Bey’e borcu olduğu ve Ali Bey’in 
boğularak öldüğünün şahitlerce ifade edildiği
Mahmiye-i Kostantıniyye mahallâtından Keklikçi mahallesi sâkinlerinden Ali Bey 
b. Bahşi nâm bevvâb-ı sultânînin li eb ve üm karındaşı olan Mehmed Bey b. Bah-
şi nâm Bevvâb-ı sultânî meclis-i şer‘-i şerîf-i şâmihü’l-bünyân ve mahfil-i dîn-i 
münîf-i râsihü’l-erkânda hâlen mahrûse-i Galata’da subaşı olan Hızır b. Abdullah 
muvâcehesinde takrîr-i da‘vâ edip karındaşım mezkûr Ali Bey Bursa’ya giderken 
gemisi pârelenip deryâya gark olmuş, vâris-i ma‘rûfu olduğum cihetden garîk-i 
mezbûr Ali Bey’in merkūm Hızır Subaşı zimmetinde beş yüz guruş hakkı vardır, 
şer‘le suâl olunup mûcebin taleb ederin dedikde gıbbe’s-suâl mezkûr Hızır Subaşı 
cevâb verip garîk-i mastûr Ali Bey altına tebdîl etmek için yetmiş akçe hesâbı üzre 
üç yüz elli guruş ki yirmi dört bin beş yüz akçe eder alıp kabz etmiş idim ve lâkin 
meblağ-ı merkūm yirmi dört bin beş yüz akçenin yirmi bin beş yüz akçesini hâl-i 
hayâtında verip bâkī zimmetimde dört bin akçe hakkı kalmışdır mezkûr Mehmed 
Bey karındaşı merhûm-ı mezbûr Ali Bey’in vefâtını isbât eylesin bâkīsini dahi edâ 
edeyin dedikde fi’l-vâki‘ müdde‘î-i mersûmdan mastûr Ali Bey’in vefâtına beyyine 
taleb olundukda udûl-i müslimînden Ali Bey b. Mehmed ve İbrahim b. Mehmed 
ve Mustafa b. İbrahim nâm kimesneler li ecli’ş-şehâde meclis-i şer‘e hâzırûn olup 
gıbbe’l-istişhâdi’ş-şer‘î şöyle edâ-i şehâdet-i şer‘iyye eylediler ki mahmiye-i Galata 
kapılarından Kireçkapısı demekle ma‘rûf olan kapıda Mudanya’ya gider bir gemiye 
binmiş idik mersûm Ali Bey dahi esbâbını getirip ol gemiye koyup ba‘zı maslahatı 
ile mukayyed iken gemi te’hîr etmeyip Mudanya cânibine revâne olup bi avnillâhi 
te‘âlâ vusûl müyesser oldukdan üç gün sonra deryâ yüzünde üç meyyit zuhûr edip 
acaba kimin ola deyip deryâya varılıp görüldükde birisi mezkûr Ali Bey olup fi’l-hâl 
taşra çıkarıp kefenleyip ve namazını kılıp defn etmişizdir, mevtinde şâibe [ve] şübhe 
yoktur bu husûsa şâhidiz ve şehâdet dahi ederiz dediklerinde ba‘de ri‘âyeti’l-şerâiti’l-
kabûl şehâdetleri hayyiz-i kabûlde vâkı‘a oldukdan sonra mâ vaka‘a alâ vukū‘ihî ketb 
ve tahrîr olunup yed-i tâlibe vaz‘ olundu ki vakt-i hâcetde mübeyyin-i hâl ola.
Hurrire fi’t-târihi’l-mezbûr.
Şuhûd: Es-Sâbikūn

392 [57a-1, Arapça] Belkıs bt. Hasan Reis adlı çocuğa vasî atandığı
Hüccet-i vesâyet
Hâkim-i askerî muvakki‘-i a‘lâ hâze’l-kitâb bi tevkī‘ihi’l-müstetâb, hâmil-i 
hâze’l-kitâb Bâli Çavuş b. ( )’i, hâl-i hayâtında Beşiktaş mahallâtından Yahya Efen-
di mahallesinde sâkin iken bundan akdem cezîre-i Girid’de vefât eden Hasan Reis 
b. Abdullah’ın Belkıs nâm sagīre kızına, müteveffâ-yı merkūm babasından irs-i 
şer‘le kendisine intikāl eden malların muhâfazası ve zabt-ı ahvâline ihtiyâcına 
binâen vasî nasb etti. Mezbûr Bâli Çavuş da vesâyet-i mezkûreyi kabûl edip 
hizmet-i lâzımesini edâyı müte‘ahhid oldu.
Cerâ zâlike ve hurrire fî evâili şehri Zilka‘de sene sitte ve elf.
Şuhûd: Rıdvan Bey b. Abdullah, Hüseyin Bey el-Hayyâtü’s-Sultânî, Süleyman b. 
İbrahim, İsmail Bey b. Abdullah el-Cündî, el-Hâc Mehmed b. Ahmed, Mustafa b. 
Yusuf ve gayruhüm

393 [57a-2] Fâtıma bt. Hasan Reis adlı çocuğa vasî atandığı
Hüccet-i vesâyet
Hâkim-i askerî muvakki‘-i a‘lâ hâze’l-kitâb bi tevkī‘ihi’l-müstetâb, hâl-i hayâtında 
Beşiktaş mahallâtından Yahya Efendi mahallesinde sâkin iken bundan akdem 
cezîre-i Girid’de vefât eden Hasan Reis b. Abdullah’ın zevcesi ve vârisi olan hâmiletü 
hâze’l-kitâb Canfeda Hâtun bt. Abdullah’ı, müteveffâ-yı mezkûrun sagīre kızı 
Fâtıma bt. Hasan Reis b. Abdullah nâm sagīre kızına, müteveffâ-yı merkūm baba-
sından irs-i şer‘le kendisine intikāl eden emvâlinin muhâfazası ve zabt-ı ahvâline 
ihtiyâcına binâen vasî nasb etti. Mezbûre Fâtıma da vesâyet-i merkūmeyi kabûl 
edip hizmet-i lâzımesini edâyı müte‘ahhide oldu.
Cerâ zâlike fi’t-târihi’l-mezbûr.
Şuhûd: Es-Sâbikūn

394 [57a-3] Öldürülen Cebeci Hasan Reis’in gemisinin satıldığı
Medîne-i Galata müzâfâtından kasaba-i Beşiktaş’da merhûm Sinan Paşa ma-
hallesi sükkânından olup kendi sefînesinde katl eyledikleri cebeci Hasan Reis b. 
Abdullah’ın hâlen Selânik’te sâkine olan sagīre kızı Belkıs’ın tesviye-i umûruna 
kıbel-i şer‘den vasiyy-i mansûbu olan Bâli Çavuş b. Hüseyin ve maktûl-i merkūmun 
diğer sagīre kızı Fâtıma’nın tesviye-i umûruna kıbel-i şer‘den vasiyy-i mansûbesi 
olup maktûl-i mezbûrun zevcesi Canfeda Hâtun bt. Abdullah mahfil-i kazâda 
cezîre-i Girid sükkânından olup işbu sufûf-ı sıhhat-zurûfun hâfızı olan Manol 
v. Sivasto nâm zimmî muvâcehesinde takrîr-i merâm ve bast-ı kelâm edip vasîsi 
olduğumuz sagīrelerin babaları merkūm Hasan Reis mahmiye-i Selânik’e gider-
ken Limuye adasına karîb yerde sefînesi içinde olan yoldaşları katl ettikden son-
ra zikr olunan sefîneyi kātiller alıp giderler iken cezîre-i mezbûreye düşüp girift 
olunmağla bu cânibe gelmesi emr-i ba‘îd olup bey‘ olunma sagīre-i mezbûrelere 
enfa‘ idiğine Memi Reis b. Abdullah ve Rıdvan Bey b. Abdullah el-Cündî ve Ah-
med Reis b. Abdullah ve Hüseyin Bey b. Abdullah ve sâir ahâlî-i mahalle mahfil-i 
kazâya gelip fi’l-vâki‘ maktûl-i mezbûr cebeci Hasan Reis’in sefînesi cezîre-i 
mezbûreye düşüp girift olunmağla bu cânibden taleb bulunur ise bey‘ olunması 
sagīre-i mezbûrelere vücûh-i şettâ ile enfa‘ ve evlâdır deyû alâ tarîki’ş-şehâde haber 
verdiklerinden sonra sefîne-i mezbûre emel-i medîd an yed-i ba‘îd bey‘ men yezîd 
olunup mezbûr Manol’ün üzerinde otuz beş bin akçede karâr edip rağabât-ı nâs 
münkatı‘a oldukdan sonra meblağ-ı mezbûra vesâyet-i mahkiyemiz hasebiyle zikr 
olunan sefîneyi içinde olan âlât ve esbâbı ile bey‘ edip meblağ-ı merkūmu mezbûr 
Manol yedinden bi’t-tamâm ve’l-kemâl alıp kabz ve tesellüm eyledik deyû ikrâr 
ve i‘tirâf ettiklerinde gıbbe’t-tasdîk vasiyy-i merkūm Bâli Çavuş ve Ahmed Reis b. 
Abdullah nâm kimesneler mahfil-i kazâya hâzırân olup zikr olunan sefînenin der-
kine emr ve kabûlü hâvî kefâlet ile kefîl olduklarında ol ki vâki‘ hâldir ketb olunup 
verildi ki vakt-i hâcetde ihticâc edine.
Tahrîren fî evâili şehri Zilka‘deti’ş-şerîfe sene sitte ve elf.
Şuhûd: Mehmed Reis b. Abdullah, Cafer Bey b. Abdullah el-Cündî, Mustafa Çe-
lebi b. Hasan el-Bevvâbü’s-sultânî, Ali Çelebi b. Abdülkādir el-Bevvâbü’s-sultânî, 
Süleyman b. İbrahim, Mehmed b. Abdullah ve gayruhüm mine’l-hâzırîn

395 [57b] Bu sicildeki kayıtların Galata ve Havâss-ı Kostantiniyye askerî 
kassâmı Hüseyin b. Mehmed tarafından görüldüğü
Mâ hurrire fî hâze’s-sicil mine’l-kazâyâ el-askeriyye vaka‘a beyne yedey el-fakīr 
ila’llâhi sübhânehû ve te‘âlâ Hüseyin b. Mehmed el-Kassâm el-askerî bi Galata ve 
Havâss-ı Kostantıniyye ufiye anhümâ.

396 [57b-1, Arapça] Emine bt. Hasan’ın Ermeni asıllı câriyesini âzat ettiği
Fahrü’l-muhadderât Emine bt. Hasan kıbelinden âti’z-zikr âzâd ikrârına vekâleti 
Cafer Bey b. Celal ve Mustafa b. Ali’nin şehâdetleri ile sâbit olan Hasan Bey b. 
Hamza nâm kimesne meclis-i şer‘-i şerîf ve mahfil-i dîn-i münîfe hâzır olup 
müvekkile-i mezbûresinin, orta boylu, parlak yüzlü, gök gözlü, Ermeniyyetü’l-
asl hâmiletü hâze’l-kitâb Kamer bt. Abdullah nâm câriye-i memlûkesini hasbeten 
lillâhi’l-aliyyi’l-azîm ve taleben li merzâti rabbihi’l-kerîm yevme lâ yenfa‘u mâlün 
ve lâ benûn illâ men etallâhe bi kalbin selîm, âzâd ve tahrîr ettiğini bi’l-vekâle ikrâr 
ve i‘tirâf eyledi. Câriye-i mevsûfe-i mezkûre bu sûretle ba‘de’l-yevm, sâir harâir-i 
asliyyât-ı mükellefât gibi hürre oldu. Efendilerin âzâdlı köleleri üzerinde şer‘an 
sâhib oldukları velâ hakkından başka üzerinde kimesnenin bir hakkı kalmadı.
Cerâ zâlike ve hurrire fî evâili şehri Zilka‘deti’ş-şerîfe sene sitte ve elf.
Şuhûd: Bâli Çavuş b. Hüseyin, Ahmed Reis b. Abdullah, el-Hâc Rıdvan b. Abdul-
lah, Hüseyin Bey b. Abdullah, Mustafa b. Ali, Hüsrev b. Ali ve gayruhüm

397 [57b-2, Arapça] Haydar Reis’in Gürcü asıllı kölesini âzat ettiği
Haydar Reis b. Abdullah nâm kimesne meclis-i şer‘-i şerîf ve mahfil-i dîn-i münîfe 
-el-masûn ani’t-tağyîr ve’t-tahrîf- hâzır olup, kendisine rıkkını mu‘terif olan, sarı-
şın, parlak yüzlü, gök gözlü, iki kulağı da delik, sol ayağında eser-i cerh bulunan 
Gürciyyü’l-asl hâmil-i hâze’l-kitâb Dimitri v. Mihal nâm abd-i memlûkünü has-
beten lillâhi’l-aliyyi’l-azîm ve taleben li merzâti rabbihi’l-kerîm yevme lâ yenfa‘u 
mâlün ve lâ benûn illâ men etallâhe bi kalbin selîm, âzâd ve tahrîr ettiğini ikrâr 
ve i‘tirâf eyledi. Gulâm-ı mevsûf-ı mezbûr bu sûretle ba‘de’l-yevm sâir ahrâr-ı 
asliyyîn-i mükellefîn gibi hür oldu. Efendilerin âzâdlı köleleri üzerinde şer‘an 
sâhib oldukları velâ hakkından başka üzerinde kimesnenin bir hakkı kalmadı.
Cerâ zâlike ve hurrire fî evâili şehri Zilka‘deti’ş-şerîfe sene sitte ve elf.
Şuhûd: Bâli Çavuş b. Hüseyin, Hüseyin b. Abdullah, Ahmed Reis b. Abdullah, 
Rıdvan Bey b. Abdullah, Ali b. Hüsrev, Mustafa b. Ali ve gayruhüm

398 [57b-3, Arapça] Fâtıma bt. Hasan Reis adlı çocuğun mallarına 
nâzır atandığı
Hâkim-i askerî muvakki‘-i a‘lâ hâze’l-kitâb bi tevkī‘ihi’l-müstetâb, hâmil-i hâze’l-
kitâb el-Hâc Rıdvan b. Abdullah’ı, hâl-i hayâtında Beşiktaş mahallâtından Sinan 
Paşa mahallesinde sâkin iken bundan akdem kendi sefînesinde maktûlen fevt 
olan Hasan Reis b. Abdullah’ın Fâtıma nâm sagīre kızının emvâline nâzır nasb etti. 
Sagīre-i mezbûreye kıbel-i şer‘-i şerîfden vasî nasb edilen Canfeda bt. Abdullah bu 
sûretle nâzır-ı merkūmun ma‘rifeti olmadan sagīre-i merkūmenin emvâlinde ta-
sarrufda bulunamayacaktır. Mezbûr el-Hâc Rıdvan da nezâret-i merkūmeyi kabûl 
edip hizmet-i lâzımesini edâyı müte‘ahhid oldu.
Cerâ zâlike ve hurrire fi’l-yevmi’s-sâmin min şehri Zilka‘de sene sitte ve elf.
Şuhûd: Es-Sâbikūn

399 [57b-4, Arapça] Durmuş b. Osman adlı yetimin malları üzerine 
nâzır atandığı
Hâkim-i askerî muvakki‘-i a‘lâ hâze’l-kitâb bi tevkī‘ihi’l-müstetâb, hâmil-i hâze’l-
kitâb Haydar Bey b. Abdullah’ı, kazâ-i mahrûse-i Galata tevâbi‘inden Beşiktaş 
mahallâtından Sinan Paşa mahallesinde vefât eden Osman’ın Durmuş nâm sagīr oğ-
luna nâzır-ı hasbî nasb etti. Müteveffâ-yı mezbûr Osman kıbelinden vasiyy-i muhtâr 
seçilen Hüseyin Bey b. Abdullah bu sûretle nâzır-ı merkūmun ma‘rifeti olmadan 
sagīr-i merkūmun emvâlinde tasarrufda bulunamayacaktır. Mezbûr Haydar Bey de 
nezâret-i merkūmeyi kabûl edip hizmet-i lâzımesini edâyı müte‘ahhid oldu.
Cerâ zâlike ve hurrire fî evâili Zilka‘de sene sitte ve elf.
Şuhûd: Bâli Çavuş b. Hüseyin, Kurd Çavuş b. Mehmed, Ahmed Reis b. Abdullah, 
İsmail b. Abdullah, Süleyman b. Abdullah ve gayruhüm

400 [58a-1, Arapça] Fâtıma bt. Hasan Reis adlı çocuğa nafaka 
takdir edildiği
Hâkim-i muvakki‘-i a‘lâ hâze’l-kitâb, hâl-i hayâtında mahrûse-i Galata tevâbi‘inden 
Beşiktaş mahallâtından Sinan Paşa mahallesinde sâkin iken bundan akdem kendi 
sefînesinde fevt olan Hasan Reis’in Fâtıma nâm sagīre kızının nafaka, kisve ve 
sâir havâic-i zarûriyyesi için, himâye ve terbiyesi altında bulunduğu Canfeda bt. 
Abdullah nâm vasîsinin talebiyle zeyl-i kitâbda mezkûr târihden i‘tibâren yevmî 
râyicü’l-vakt dört akçe farz ve takdîr etti ve mezbûre Canfeda’ya vakt-i hâcetde 
istidâneye izin verdi.
Cerâ zâlike ve hurrire fî evâili Zilka‘de sene sitte ve elf.
Şuhûd: Bâli Çavuş b. Hüseyin, Hüseyin b. Abdullah, Ahmed Reis b. Abdullah, 
Rıdvan Bey b. Abdullah, Ali b. Hüsrev, Mehmed b. Yusuf ve gayruhüm

401 [58a-2, Arapça] Canfeda bt. Abdullah’ın kocası Hasan Reis’te mehir 
alacağı olduğu
Ahmed Reis b. Abdullah ve Rıdvan Bey b. Abdullah el-Cündî nâm kimesneler, 
meclis-i şer‘-i şerîf ve mahfil-i dîn-i münîfe hâzırân olup, hâl-i hayâtında kazâ-i 
mahrûse-i Galata tevâbi‘inden Beşiktaş mahallâtından Sinan Paşa mahallesinde 
sâkin iken bundan akdem kendi sefînesinde katl olunan Hasan Reis’in Fâtıma 
nâm sagīre kızına kıbel-i şer‘den mansûb vasî olan Bâli Çavuş b. Hüseyin mahza-
rında, hâmiletü hâze’l-kitâb Canfeda bt. Abdullah’dan sâdır olan da‘vâ-yı sahîha-i 
şer‘iyyede gıbbe’l-istişhâd şöyle şehâdet ettiler ki müdde‘iye-i mezbûrenin maktûl-i 
merkūmun zimmetinde mehr-i müecceli cihetinden râyicü’l-vakt üç bin akçe hakkı 
vardır. Müdde‘iye-i merkūme, meblağ-ı mezbûru bi vechin mine’l-vücûh maktûl-i 
mezkûrdan veya vekîlinden kısmen veya tamâmen almadığına dâir yemîn ettiğin-
de ve şâhidlerin şehâdetlerinin ba‘de ri‘âyeti şerâiti’l-kabûl inde’ş-şer‘ makbûl ve 
mu‘teber olmasından sonra şehâdetleri mûcebince hükm edildi.
Cerâ zâlike ve hurrire fî evâili şehri Zilka‘de eş-şerîfe sene sitte ve elf.
Şuhûd: Es-Sâbikūn

402 [58a-3] Hasan Reis b. Abdullah’ın muhallefâtı
&lt;&lt;Hâl-i hayâtında kazâ-i mahrûse-i Galata tevâbi‘inden Beşiktaş mahallâtından 
Sinan Paşa mahallesinde sâkin iken bundan akdem kendi sefînesinde katl olunan 
ve geride verâsetinin kendilerine münhasır olduğu Canfeda Hâtun bt. Abdullah 
ve ( ) nâm iki zevcesini ve Fâtıma ve Belkıs nâm iki kızını bırakan merhûm Hasan 
Reis b. Abdullah’ın muhallefâtıdır.
Vaka‘a’t-tahrîr fî evâili şehri Zilka‘deti’ş-şerîfe sene sitte ve elf.
Kıymeti
Hâne der mahalle-i mezbûre ber 
vech-i tahmîn

22.000
Nakid an kıymeti sefîne 35.000
Pirinç keyl 10 400
Tuz keyl 30 600
Değirmen 150

…? …? 32
Tüfenk 1 100
Leğen 1 75
Bileği 1 57
Sacayağı 2 14
Tâbe 1 20
Diğer sacayağı 1 47
Su varili 4 40
Topuz 1 65
Testere ma‘a keser 1 30
At bukağı 2 14
Kebab demiri 3 9
Diğer tâbe 1 24
İskemle 2 12
Diğer iskemle 1 13
Köhne sepet 1 8
Su destisi 2 12
Demir 1 26
Kazgan 1 72
Köhne kantar 1 23
Dolab 1 160
Bir mikdâr hırdavât 57
Eyer 1 170
Eyer 1 ma‘a dikdik 1 ve oyan 1 170

Çenber kolanı 2 5
Sandık 1 41
Sandık-ı kebîr 1 85
Yekûn 59.530
Minhe’l-ihrâcât
Deyn-i müsbet li Hâc Mehmed b. 
Ahmed mine’l-karzi’ş-şer‘î sikke-i 
hasene 80 fî 150
Deyn-i müsbet li zevcetihi’l-
med‘uvve Canfeda mine’l-mehri’l-
müeccel meblağ 

3.000
Dellâliyye ve hammâliyye 40
Berâ-yı resm-i kısmet ve 
temessükât-ı şer‘iyye ve ihzâriyye 
ve sâir harc-ı ma‘kūl 

1.700
El-Bâkī 47.790
Minhâ sümün hisse li zevceteyn 5.349
Hisse-i bint Fâtıma 18.720
Hisse-i bint Belkıs 18.720
Derkenâr: Tekrâr yazılmak lâzım gelmeğin şehr-i Zilhicce’de aynı ile tahrîr 
olundu&gt;&gt;

403 [58a-4, Arapça] Mustafa b. Ahmed Reis adlı çocuğa nafaka 
takdir edildiği
Hâkim-i askerî muvakki‘ a‘lâ hâze’l-kitâb bi tevkī‘ihi’l-müstetâb, hâric-i mahrûse-i 
Galata mahallâtından Mustafa Ağa mahallesinde bundan akdem fevt olan Ahmed 
Reis’in Mustafa nâm sagīr oğlunun nafakası, kisvesi ve sâir havâic-i zarûriyyesi 
için, kıbel-i şer‘-i şerîf tarafından kendisine vasî nasb edilen, himâye ve terbiyesi 
altında bulunduğu Mahmud Reis b. Mehmed nâm vasîsinin talebiyle ve müteveffâ-
yı mezbûr babasından irs-i şer‘le kendisine intikāl eden emvâlden alınmak üzre, 
zeyilde mezkûr târihden i‘tibâren yevmî râyicül-vakt dört akçe farz ve takdîr etti 
ve meblağ-ı makdûr-ı mefrûzu sagīr-i merkūmun ihtiyâcına sarf etmeye mezkûr 
vasîye izin verdi.
Cerâ zâlike ve hurrire fi’l-yevmi’l-hâmis aşer min şehri Zilka‘de min şühûri sene 
sitte ve elf.
Şuhûd: Abdi Reis b. Sefer, Hasan Çelebi b. el-Hâc Memi, Mehmed Çelebi b. İb-
rahim el-Cündî, Handani Bey b. Abdullah el-Cündî, İbrahim b. Ömer, Hüsrev b. 
Abdullah el-Muhzır

404 [58b-1, Arapça] Canfeda bt. Abdullah’ın Hasan Reis’te elli beş altın 
alacağı olduğu
(…) ve İbrahim b. Cafer nâm kimesneler meclis-i şer‘-i şerîfe hâzırân olup hâl-i 
hayâtında kazâ-i mahrûse-i Galata tevâbi‘inden Beşiktaş mahallâtından Sinan 
Paşa mahallesinde sâkin iken bundan akdem kendi sefînesinde katl olunan Hasan 
Reis’in Belkıs nâm sagīre kızına kıbel-i şer‘den mansûb vasî olan Bâli Çavuş b. Hü-
seyin nâm kimesne mahzarında, hâmiletü hâze’l-kitâb Canfeda bt. Abdullah’dan 
sâdır olan da‘vâ-yı sahîha-i şer‘iyyede gıbbe’l-istişhâd şöyle şehâdet ettiler ki 
müdde‘iye-i mezkûrenin, maktûl-i mezkûrun zimmetinde, karz-ı şer‘î cihetinden 
lâzımü’l-edâ ve vâcibü’l-kazâ râyicü’l-vakt elli beş altın hakkı vardır. Müdde‘iye-i 
merkūme, meblağ-ı mezbûru maktûl-i mezkûrdan veya vekîlinden kısmen veya 
tamâmen almadığına ve bi vechin mine’l-vücûh zimmetini ibrâ etmediğine dâir 
yemîn ettiğinde ve şâhidlerin şehâdetleri ba‘de ri‘âyeti şerâiti’l-kabûl inde’ş-şer‘ 
makbûl ve mu‘teber olduğunda hâkim-i askerî şehâdetleri mûcebince meblağ-ı 
mezkûrun maktûl-i mezbûrun muhallefâtından müdde‘iye-i merkūmeye öden-
mesine hükm etti.
Cerâ zâlike ve hurrire fî evâsıtı şehri Zilka‘de li sene sitte ve elf.
Şuhûd: Şaban b. Abdullah, Hüsrev b. Abdullah, Mustafa Çelebi b. Ali, Mustafa b. 
Ramazan ve gayruhüm

405 [58b-2] Havva bt. Yahya Beşe adlı çocuğun eski ve yeni vasîlerinin bal 
satışı davasında sulh oldukları
Mahmiye-i Galata hâricinde vâki‘ Müeyyedzâde mahallesi sâkinlerinden olup 
bundan akdem vefât eden merhûm Yahya Beşe b. Abdullah nâm müteveffânın 
sulbiye kızı Havva nâm sagīreye kıbel-i şer‘den vasî nasb olunan Cinâne bt. 
Hasan nâm hâtun meclis-i şer‘-i şerîf-i lâzımü’t-tevkīrde işbu hâmilü’l-kitâb 
bundan akdem sagīre-i mezbûre Havva’ya vasî olup ma‘zûl olan Yunus Beşe 
b. Abdullah nâm râcil muvâcehesinde takrîr-i da‘vâ edip mersûm Yunus Beşe 
sagīre-i mesfûre Havva’ya babası merhûm Yahya Beşe’den irs-i şer‘le intikāl 
eden hissesinden mahrûse-i Üsküdar kazâsına tâbi‘ Kalburcu demekle ma‘rûf 
karyede olan on dört kıt‘a kovanını Mustafa Beşe b. Abdullah nâm râcile bin 
akçeye bi gayrı vesâyetihî gabn-i fâhiş ile bey‘ eylemiş hâlen vesâyetim hasebiy-
le suâl olunup mûcebini taleb ederin dedikde gıbbe’s-suâl mezkûr Yunus Beşe 
vesâyetden ma‘zûl olduğumdan sonra vasiyye-i mezbûre Cinâne Hâtun husûs-ı 
mersûmeyi bey‘a ve semenini kabz ve îsâle beni vekîl edip vekâletim hasebiyle 
zikr olunan on dört kıt‘a kovanı merkūm Mustafa Beşe’ye bin akçeye bey‘ eyle-
mişdir deyû cevâb verdikde mastûre Cinâne Hâtun vekâlet-i mersûmeyi mün-
kire olup mezkûr Yunus Beşe minvâl-i meşrûh üzre vekîl olduğunu isbât eyle-
sin deyip mezbûr Yunus Beşe dahi vech-i meşrûh üzre vekîl eylediğini isbâtdan 
âciz olmağla mâbeyne muslihûn tavassut edip zikr olunan on dört kıt‘a kovan-
dan beş kovana sulh edip bedel-i sulh olan beş pâre kovanı vesâyetim hasebiyle 
alıp kabz edip husûs-ı mezbûra müte‘allik da‘vâ ve nizâ‘dan merkūm Yunus 
Beşe ve müşterî-i mezkûr Mustafa Beşe’nin zimmetlerini ibrâ ve iskāt eyledim 
ba‘de’l-yevm husûs-ı mezkûra müte‘allik bi’z-zât ve bi’l-vâsıta benden da‘vâ ve 
taleb zuhûr ederse lede’l-hükkâmi’l-kirâm mesmû‘a ve makbûle olmaya dedik-
de mukırra-i mezbûrenin vech-i meşrûh üzre olan kelimâtını mersûm Yunus 
Beşe ve Mustafa Beşe bi’l-muvâcehe tasdîk ve bi’l-müşâfehe tahkīk ettikden 
sonra sıhhat-i ibrâya ve kat‘-ı nizâ‘a hükm olunup mâ vaka‘a alâ vukū‘ihî kayd 
olundu.
Tahrîren fi’t-târihi’l-mezbûr.
Şuhûd: Ali Çelebi b. el-Hatîb, Ahmed Halîfe b. Şaban el-Müezzin, Mehmed Beşe 
b. Abdullah er-Râcil, Yusuf b. Mehmed, Yunus Reis b. Abdullah, Mustafa (…), 
Hüsrev b. Abdullah, Mehmed b. Yusuf







406 [58b-3] Havva bt. Yahya Beşe adlı çocuğun eski ve yeni vasîlerinin bal 
satışı davasında sulh oldukları
Mahmiye-i Galata hâricinde vâki‘ Müeyyedzâde mahallesi sâkinlerinden olup 
vefât eden merhûm Yahya Beşe b. Abdullah nâm müteveffânın sulbiye kızı Havva 
nâm sagīreye bundan akdem kıbel-i şer‘den vasî olup ma‘zûl olan Yunus Beşe b. 
Abdullah nâm râcil meclis-i şer‘-i şerîf-i lâzımü’t-tevkīrde işbu sâhibetü’l-kitâb 
hâlen sagīre-i mezkûrenin kıbel-i şer‘den vasîsi olan vâlidesi Cinâne bt. Hasan 
nâm hâtun muvâcehesinde takrîr-i kelâm ve ta‘bîr ani’l-merâm edip sagīre-i 
merkūme Havva’ya babası merhûm Yahya Beşe’den irs-i şer‘le intikāl eden his-
sesinden mahrûse-i Üsküdar kazâsına tâbi‘ Kalburcu demekle ma‘rûf karyede 
olan on dört kıt‘a kovanını Mustafa Beşe b. Abdullah nâm râcile bin akçeye bey‘ 
eylemiş idim hâlen vasiyye-i mezbûre Cinâne Hâtun zikr olunan on dört kıt‘a 
kovanı gabn-i fâhiş ile bey‘ eylemişsin bey‘-i mersûm makbûlüm değildir deyû 
beynimizde münâza‘ât-ı kesîre ve muhâsamât-ı şedîde vâki‘ olmuş idi el-hâletü 
hâzihî mâbeynimize muslihûn tavassut edip zikr olunan on dört kıt‘a kovandan 
beş kıt‘a kovana sulh edip bedel-i sulh olan beş kıt‘a kovanı vesâyetim hasebiyle 
alıp kabz edip husûs-ı mezbûra müte‘allik mâbeynimizi ibrâ ve iskāt eyledik de-
dikde mukırr-ı merkūmun vech-i meşrûh üzre olan kelimâtını merkūme Cinâne 
Hâtun vicâhen tasdîk ve şifâhen tahkīk edip tarafeynden sâdır ve bâhir olan ikrâr 
ve tasdîk mûcebince sıhhat-i ibrâya ve kat‘-ı nizâ‘a hükm olunup mâ vaka‘a alâ 
vukū‘ihî ketb olunup yed-i tâlibe vaz‘ olundu ki vakt-i hâcetde mübeyyin-i hâl ola.
Tahrîren fi’t-târihi’l-mezbûr.
Şuhûd: Es-Sâbikūn

407 [59a-1] Havva bt. Yahya Beşe adlı çocuğun vasîsinin bal satışı 
davasında Mustafa Beşe ile sulh olduğu
Mahmiye-i Galata hâricinde vâki‘ Mü[eyyedzâde mahallesi sâ]kinlerinden olup 
bu[ndan] akdem vefât eden merhûm Yahya Beşe b. Abdullah nâm müteveffânın 
sulbiye kızı Havva nâm sagīre[ye] kıbel-i şer‘den vasî nasb olunan Cinâne bt. Ha-
san nâm hâtun meclis-i şer‘-i şerîf-i lâzımü’t-tevkīrde işbu hâmil-i hâze’l-kitâb 
Dergâh-ı âlî yeniçerilerden Mustafa Beşe b. Abdullah nâm râcil muvâcehesinde 
takrîr-i da‘vâ edip sagīre-i mezbûre Havva’ya babası merhûm Yahya Beşe’den irs-i 
şer‘le intikāl eden hissesinden mahrûse-i Üsküdar kazâsına tâbi‘ Kalburcu demek-
le ma‘rûf karyede olan on dört kıt‘a kovanını mezkûr Mustafa Beşe gabn-i fâhiş 
ile bin akçeye iştirâ etmiş hâlen vesâyetim hasebiyle suâl olunup mûcebin taleb 
ederin dedikde gıbbe’s-suâl merkūm Mustafa Beşe zikr olunan on dört kıt‘a kova-
nı bundan akdem husûs-ı mersûmeyi bey‘a ve semenini kabza ve îsâle vekîl olan 
Yunus Beşe b. Abdullah nâm kimesneden iştirâ eylemişimdir deyû cevâb verip 
mastûre Cinâne Hâtun merkūm Yunus Beşe’yi vekîl eylediğini inkâr edip ba‘de’l-
inkâr mezbûr Yunus Beşe dahi vech-i meşrûh üzre vekâlet-i merkūmeyi isbâtdan 
âciz olmağla mâbeyne muslihûn tavassut edip zikr olunan on dört kıt‘a kovandan 
beş kıt‘a kovana sulh edip bedel-i sulh olan beş kıt‘a kovanı vesâyetim hasebiyle 
mezbûr Mustafa Beşe yedinden alıp kabz edip husûs-ı mezbûra müte‘allik zim-
metini ibrâ ve iskāt eyledim ba‘de’l-yevm husûs-ı mezbûra müte‘allik bi’z-zât ve 
bi’l-vâsıta da‘vâ ve taleb zuhûr ederse lede’l-hükkâmi’l-kirâm [mesmû‘a] olma-
ya dedikde mukırra-i merkūmenin vech-i meşrûh üzre olan kelimâtını merkūm 
Mustafa Beşe vicâhen tasdîk ve şifâhen tahkīk ettikden sonra sıhhat-i ibrâya ve 
kat‘-ı nizâ‘a hükm olunup mâ vaka‘a alâ vukū‘ihî bi’t-taleb kayd olundu.
Tahrîren fi’t-târihi’l-mezbûr.
Şuhûd: Es-Sâbikūn fi’l-varaki’s-sâbık

408 [59a-2, Arapça] el-Hâc Mehmed’in Hasan Reis’te ödünçten 
alacağı olduğu
El-Hâc Rıdvan Bey b. Abdullah ve el-Hâc Memi b. Abdullah nâm kimesneler 
meclis-i şer‘-i şerîf ve mahfil-i dîn-i münîfe hâzırân olup, hâl-i hayâtında kazâ-i 
mahrûse-i Galata tevâbi‘inden Beşiktaş mahallâtından Sinan Paşa mahallesinde 
sâkin iken bundan akdem kendi sefînesinde katl olunan Hasan Reis’in Belkıs nâm 
sagīre kızına kıbel-i şer‘den mansûb vasî olan Bâli Çavuş b. Hüseyin nâm kimesne 
mahzarında, hâmil-i hâze’l-kitâb el-Hâc Mehmed b. Ahmed’den sâdır olan da‘vâ-
yı sahîha-i şer‘iyyede gıbbe’l-istişhâd şöyle şehâdet ettiler ki müdde‘î-i mezbûrun, 
maktûl-i mezkûrun zimmetinde karz-ı şer‘î cihetinden lâzımü’l-edâ ve vâcibü’l-
kazâ râyicü’l-vakt seksen altın hakkı vardır. Müdde‘î-i merkūm, meblağ-ı mezbûru 
maktûl-i mezkûrdan veya vekîlinden kısmen veya tamâmen almadığına ve bi vec-
hin mine’l-vücûh zimmetini ibrâ etmediğine dâir yemîn ettiğinde ve şâhidlerin 
şehâdetleri ba‘de ri‘âyeti şerâiti’l-kabûl inde’ş-şer‘ makbûl ve mu‘teber olduğunda 
şehâdetleri mûcebince hükm edildi.
Cerâ zâlike ve hurrire fî evâili şehri Zilka‘de sene sitte ve elf.
Şuhûd: Es-Sâbikūn

409 [59a-3] Canfeda Hatun’un terekeden mal saklamadığına dair 
yemin ettiği
Mahmiye-i Galata tevâbi‘inden Beşiktaş’da vâki‘ Sinan Paşa mahallesinde sâkin 
olup bundan akdem kendi sefînesinde katl olunan Hasan Reis b. Abdullah nâm 
müteveffânın sagīre kızı Fâtıma’ya kıbel-i şer‘den vasî nasb olunan Bâli Ça-
vuş b. Hüseyin müteveffâ-yı mezbûrun zevce-i metrûkesi olup muhallefâtına 
vâzı‘ü’l-yed olan Canfeda bt. Abdullah nâm hâtunu meclis-i şer‘-i şerîfe ihzâr ve 
muvâcehesinde takrîr-i kelâm ve ta‘bîr ani’l-merâm edip müteveffâ-yı merkūm 
Hasan Reis’in tahrîr olunandan mâ‘adâ ba‘zı esbâb ve nakid akçesin ahz ve ketm 
eylemekle yetîme-i mezbûreye küllîce gadr olmuşdur cânib-i şer‘den suâl olunup 
alıvermesin taleb ederim dedikde gıbbe’s-suâl ve’l-inkâr müdde‘î-i mezbûrdan 
kelâmına muvâfık beyyine taleb olundukda beyyineden âcizim tahlîf olunmasını 
taleb ederim deyicek mezbûre Canfeda Hâtun’a yemîn teklîf olundukda müteveffâ-
yı mezbûr Hasan Reis’in hîn-i kısmetinde tahrîr olunandan eğer esâs-ı beytdir ve 
sâir esbâbdır ve eğer nakiddir bir nesne ahz ve ketm etmedim deyû yemîn billâhi 
te‘âlâ eyledikde mâ vaka‘a bi’t-taleb ketb olunup yed-i tâlibe vaz‘ olundu.
Tahrîren fî evâili şehri Zilka‘deti’ş-şerîfe sene sitte ve elf.
Şuhûd: Es-Sâbikūn

410 [59b-1] Râziye bt. Abdullah’ın muhallefâtı
Hâric-i mahrûse-i Galata mahallâtından Tomtom mahallesinde vefât eden ve 
verâsetinin kendisine münhasır olduğu Mustafa b. Kasım nâm oğlunu bırakan 
merhûme Râziye bt. Abdullah’ın muhallefâtıdır.
Vaka‘a’t-tahrîr fî evâili Zilka‘de li sene sitte ve elf.
Kıymeti
Döşek 1 120
Yastık 1 57

Çatma yorgan 1 495
Kaliçe-i kebîr 1 193
Tencere 1 51
Küçek 1 26
Beyaz çarşaf 1 91
Münakkaş yüz yastığı 2 60
Makrama 2 80
Kafes inci 2 252
Minder aded 1 64
Diğer kaliçe 1 165
Yastık 1 68
Bakır sini 1 191
Sahan ma‘a tepsi aded 5 277
Yüz yastığı 46
Alaca peşkir 1 90
Demirli sandık 1 200
Tesbih-i inci 450
Döşek 1 172
Yastık 1 56
Yemeni yorgan 1 300
Minder 1 75
Tencere 1 105
Leğen ma‘a ibrik 1 80
Küçük leğen 1 38
Kevgir 1 ma‘a kepçe 1 37
Münakkaş yastık 1 143
Tülbent örtüsü 1 50
Makrama 1 300
Münakkaş bohça 1 110
Yastık 1 31
Diğer yastık 1 46
Safa 1 51
Beledî döşek yüzü 126

Çatma yastık 1 140
Bohça ma‘a yüz yastığı 1 40
Küpe çift 1 271
Küçük küpe 1 61
Şamdan 1 38
Beyaz çarşaf 1 110
Ocak perdesi 1 141
Nezkeb 3 40
Keten bezi zirâ‘ 13,5 365
Hamam tası 1 ma‘a tepsi 1 26
Alaca kaftan 1 510
Zıbın 2 161
Diz çakşırı 2 27
Alaca yen 2 27
Sarı yen 2 77
Hâtem 2 111
Siyah ve mâî kapama 2 133
Yastık yüzü 2 100
Arakiyye ma‘a nezkeb 1 80
Döşek 1 130
Beyaz çarşaf 1 66
Zıbın 1 ma‘a kutu 1 52
Küçük sandık 1 32
Sofra 1 60
Yekûn 7.228
Minhe’l-ihrâcât
Berâ-yı resm-i kısmet ve 
temessükât-ı şer‘iyye ve ihzâriyye 
ve sâir harc-ı lâzım meblağ 

300
Dellâliyye ve hammâliyye 155
Yekûn 455
El-Bâkī li ibnihe’l-mezbûr 

6.773 
Nısfı 
üç bin 
üç yüz 
seksen 
altı 
buçuk 
akçe 
olur

411 [59b-2, Arapça] Mustafa b. Kasım adlı çocuğa vasî atandığı
Hâkim-i muvakki‘-i a‘lâhu, hâric-i mahrûse-i Galata mahallâtından Tomtom ma-
hallesinde sâkin olan hâmil-i hâze’l-kitâb el-Hâc Ramazan b. Mustafa’yı, mahalle-i 
mezbûrede bundan akdem fevt olan Zâhide bt. Abdullah’ın Mustafa b. Kasım nâm 
sagīr oğluna hıfz-ı ahvâli ve müteveffât-ı mezbûre anasından irs-i şer‘le kendisine 
intikāle eden emvâlin zabtı için evân-ı rüşd ve zamân-ı bülûğuna kadar ihtiyâcına 
binâen vasî nasb etti. O da vesâyet-i mezbûreyi kabûl edip hizmet-i lâzımesini 
edâyı müte‘ahhid oldu.
Cerâ zâlike ve hurrire fî evâili şehri Zilka‘de sene sitte ve elf.
Şuhûd: Mustafa b. Abdülaziz el-İmâm, es-Seyyid Mahmud b. es-Seyyid Mustafa, 
el-Hâc Hasan b. Mustafa b. Ali, Mustafa Çelebi, Mehmed b. Yusuf, (…)







412 [59b-3] Hüseyin Bey’in peynir satın almak için Perviz Bey’e yetmiş 
bin akçe verdiği
Mahmiye-i Galata dâhilinde vâki‘ Bereketzâde mahallesi sâkinlerinden olup 
bundan akdem vefât eden merhûm Hüseyin Bey b. Abdullah nâm müteveffânın 
muhallefâtına vâzı‘ü’l-yed olan mahmiye-i mezbûre ve Havâss-ı Kostantıniyye 
beytülmâl-i hâs emîni olan Mehmed Çavuş b. Abdullah ve Davud Çavuş b. Ab-
dullah nâm kimesneler meclis-i şer‘-i şerîf-i lâzımü’t-tevkīrde işbu hâmil-i hâze’l-
kitâb Hâslar kazâsına tâbi‘ Bosna Filibozu demekle ma‘rûf yaylakda vâki‘ man-
dıraları mutasarrıf olan Perviz Bey b. Abdullah nâm cündînin husûs-ı âti’z-zikre 
vekîl-i şer‘îsi olan Sefer Bey b. Abdullah nâm kimesne muvâcehesinde takrîr-i 
kelâm ve ta‘bîr ani’l-merâm edip mezbûr Hüseyin Bey hâl-i hayâtında ve kemâl-i 
sıhhatinde mezkûr Perviz Bey’e peynir için yetmiş bin nakd-i râyic fi’l-vakt akçe 
vermişdir hâlen zimmetinde olup emânetimiz hasebiyle meblağ-ı merkūmu 
suâl ve mûcebin taleb ederiz dediklerinde gıbbe’s-suâl vekîl-i mezbûr cevâb ve-
rip meblağ-ı mezbûrun yetmiş bin akçeden otuz dört bin iki yüz otuz iki akçe-
lik peynir verilip bâkī otuz beş bin yedi yüz altmış sekiz akçe kalmışdır dedikde 
meblağ-ı merkūm otuz beş bin yedi yüz altmış sekiz akçeyi vekîl-i mezbûr yedin-
den emânetim hasebiyle mîrî için bi’t-tamâm ve’l-kemâl alıp kabz eyledik dedikle-
rinde mukırrân-ı mezkûrânın vech-i meşrûh üzre olan kelimâtını vekîl-i merkūm 
bi’l-muvâcehe tasdîk ve bi’l-müşâfehe tahkīk ettikden sonra mâ vaka‘a bi’t-taleb 
ketb olunup yed-i tâlibe vaz‘ olundu.
Tahrîren fî evâili şehri Zilka‘de sene sitte ve elf.
Şuhûd: Abdülkādir Halîfe b. Hacı, Ahmed Reis b. Ali el-Müezzin, Mustafa Çelebi 
b. Ahmed, Rıdvan Bey b. Abdullah el-Cündî, Mustafa b. Abdullah el-Cündî ve 
gayruhüm

413 [60a-1] Canfeda Hatun’un terekeden mal saklamadığına 
yemin ettiği
Mahmiye-i Galata tevâbi‘inden Beşiktaş’da vâki‘ Sinan Paşa mahallesi sâkin [le rin-
den olu]p bundan akdem vefât eden Yasemin bt. Abdullah nâm hâtunun sagīre 
kızı Fâtıma’ya kıbel-i şer‘den vasî nasb olunan Bâli Çavuş b. Hüseyin müteveffât-ı 
mezbûrenin muhallefâtına vâzı‘ü’l-yed olan Canfeda bt. Abdullah’ı meclis-i şer‘-i 
şerîfe ihzâr ve muvâcehesinde takrîr-i kelâm ve ta‘bîr ani’l-merâm edip mezbûre 
Yasemin’in hîn-i kısmetde tahrîr olunandan mâ‘adâ ba‘zı esbâb ve nakid akçesini 
ahz ve ketm etmekle sagīre-i mezbûreye küllî gadr olmuşdur cânib-i şer‘den suâl 
olunmasını taleb ederim dedikde gıbbe’s-suâl ve’l-inkâr müdde‘î-i mezbûrdan bey-
yine taleb olundukda beyyineden âcizim tahlîf olunsun demeğin mezbûre Canfeda 
Hâtun’a yemîn teklîf olundukda müteveffât-ı mezbûre Yasemin’in hîn-i kısmetde 
tahrîr olunan[dan] mâ‘adâ eğer esâs-ı beytdir ve eğer nakid akçedir bir nesnesini 
ahz ve ketm edip hile ve hıyânet ve serika ve sakāmet etmedim deyû yemîn billâhi 
te‘âlâ eyledikde vâki‘ hâl bi’t-taleb ketb olunup yed-i tâlibe vaz‘ olundu.
Tahrîren fî evâili şehri Zilka‘deti’ş-şerîfe sene sitte ve elf.
Şuhûd: El-Hâc Memi b. Abdullah, el-Hâc Rıdvan b. Abdullah, Ali b. Abdullah, 
Şaban b. Abdullah, Mustafa b. Ali, Hüsrev b. Ali, Mehmed b. Yusuf

414 [60a-2, Arapça] Mehmed Bey’in İspanyol asıllı kölesini âzat ettiği
Fahrü’l-ümerâi’l-kirâm zahrü’l-küberâi’l-fihâm Mehmed Bey b. Mahmud Bey kı-
belinden âti’z-zikr âzâd ikrârına vekâleti Yusuf Bey b. Abdullah ve Yusuf Bey b. 
Abdülmennân’ın şehâdetleri ile sâbit olan Haydar Bey b. Abdullah nâm kimesne 
meclis-i şer‘-i şerîf ve mahfil-i dîn-i münîfe hâzır olup müvekkil-i mezbûrunun, 
kendisine rıkkını mu‘terif olan, uzun boylu, açık kaşlı, kara gözlü, başında ve sağ 
elinde eser-i cerh bulunan İspanyoliyyü’l-asl hâmil-i hâze’l-kitâb Karyoda v. And-
riye nâm abd-i memlûkünü hasbeten lillâhi’l-aliyyi’l-azîm ve taleben li merzâti 
rabbihi’l-kerîm yevme lâ yenfa‘u mâlün ve lâ benûn illâ men etallâhe bi kalbin 
selîm, âzâd ve tahrîr ettiğini bi’l-vekâle ikrâr ve i‘tirâf eyledi. Gulâm-ı mevsûf-ı 
mezbûr bu sûretle ba‘de’l-yevm sâir ahrâr-ı asliyyîn-i mükellefîn gibi hür oldu. 
Efendilerin âzâdlı köleleri üzerinde şer‘an sâhib oldukları velâ hakkından başka 
üzerinde kimesnenin bir hakkı kalmadı.
Cerâ zâlike ve hurrire fî evâsıtı şehri Zilka‘de sene sitte ve elf.
Şuhûd: Halil Efendi el-İmâm, Hasan Halîfe el-İmâm, Muslihiddin b. Abdullah, 
Kasım b. Abdullah, Sinan b. Abdullah, Hacı Reis ve gayruhüm

415 [60a-3, Arapça] Mehmed Bey’in zimmî kölesini âzat ettiği
Fahrü’l-ümerâi’l-kirâm zahrü’l-küberâi’l-fihâm Mehmed Bey b. Mahmud Bey kı-
belinden âti’z-zikr âzâd ikrârına vekâleti Yusuf Bey b. Abdullah ve Yusuf Bey b. 
Abdülmennân’ın şehâdetleri ile sâbit olan Haydar Bey b. Abdullah nâm kimesne 
meclis-i şer‘-i şerîf ve mahfil-i dîn-i münîfe hâzır olup müvekkil-i mezbûrunun, 
kendisine rıkkını mu‘terif olan, orta boylu, açık kaşlı, gök gözlü, Korsiyyü’l-asl 
hâmil-i hâze’l-kitâb Yakomi v. Kavaril nâm zimmî abd-i memlûkünü hasbeten 
lillâhi’l-aliyyi’l-azîm ve taleben li merzâti rabbihi’l-kerîm yevme lâ yenfa‘u mâlün 
ve lâ benûn illâ men etallâhe bi kalbin selîm, âzâd ve tahrîr ettiğini bi’l-vekâle ikrâr 
ve i‘tirâf eyledi. Gulâm-ı mevsûf-ı mezbûr bu sûretle ba‘de’l-yevm sâir ahrâr-ı 
asliyyîn-i mükellefîn gibi hür oldu. Efendilerin âzâdlı köleleri üzerinde şer‘an 
sâhib oldukları velâ hakkından başka üzerinde kimesnenin bir hakkı kalmadı.
Cerâ zâlike ve hurrire fî evâsıtı şehri Zilka‘de sene sitte ve elf.
Şuhûd: Es-Sâbikūn

416 [60a-4] Yasemin bt. Abdullah’ın muhallefâtı
Vech-i sebeb-i tahrîr oldur ki mahmiye-i Galata kazâsına tâbi‘ Beşiktaş nâm kasa-
bada vâki‘ Sinan Paşa mahallesinde vefât eden Yasemin bt. Abdullah nâm hâtunun 
muhallefâtıdır ki tahrîr olunup sagīre kızı Fâtıma için vasîsi olan Canfeda bt. Ab-
dullah nâm hâtuna teslîm olundu.
Kıymeti
Serâser yastık 1 300
Kadife yastık 1 300
Kaliçe-i kebîr 1 500

Çatma döşek 1 600
Kadife döşek 1 150
Kadife yastık 1 150
Beyaz çarşaf 1 200
Diğer beyaz yastık 1 150
Köhne çarşaf 1 70
Münakkaş bohça 1 200
Diğer münakkaş bohça 1 60
Saçaklı makrama 1 180
Münakkaş makrama 1 80
Tülbent 1 140
Münakkaş makrama 1 50
Yastık yüzü 1 50
Yüz yastığı 1 50
Köhne yastık 1 50
Münakkaş yastık 1 50
Münakkaş yüz yastığı 2 60
Makrama 1 60
Sürmâî destmâl 2 120
Sürmâî makrama 2 100
Destmâl 1 50
Yüz yastığı 1 15
Kırmızı atlas nezkeb 1 80
Beledî döşek 1 150
Döşek gılâfı 2 200
Köhne minder 1 60
Beledî minder 2 200
Yastık gılâfı 6 300

Çatma yorgan 1 500
Yüz yastığı 2 50
Kırmızı bağdâdî yorgan 1 300
Kaliçe-i sagīr 1 250
Sahan aded 4 300
Timur tepsisi 150
Bakır sini 1 150
Meyve tepsisi 3 60
Börek tepsisi 1 40
Dipli tas 1 30
Tencere-i kebîr 1 300
Şamdan 2 60
Yekûn 6.880
Minhâ berâ-yı resm-i kısmet ve 
temessükât-ı şer‘iyye ve ihzâriyye 
ve sâir harc-ı lâzım

[210]
El-Bâkī 6.670







417 [60b-1] Osman Çelebi’nin muhallefâtı
Vefât edip geride Sâliha nâm zevcesini, Durmuş nâm sagīr oğlunu ve Fâtıma nâm 
sagīre kızını bırakan merhûm Osman Çelebi b. [Durmu]ş’un muhallefâtıdır.
el-Vâki‘ tahrîruhâ fî gurreti Recebi’l-mürecceb sene 998.
Kıymeti
An bahâ-i gebrân-ı esîrân neferen 
18 meblağ nefer 9 fî 7.000 yekûn 
63.000, nefer 9 fî 7000 yekûn 
54.000

117.000
An bahâ-i gebrân-ı esîrân-ı diğer, 
neferen 12 meblağ, nefer 4 fî 
7.000 yekûn 28.000, nefer 3 fî 
6.000, yekûn 18.000 

77.500
Diğer an bahâ-i gebrân-ı esîrân 
neferen 2 fî 7000

14.000
Diğer bahâ-i esîr 1 4.000
An bahâ-i gulâm Hüseyin 4000
An bahâ-i gulâm Bayram 7.070
An bahâ-i gulâm-ı diğer 4.500
An bahâ-i hâne ma‘a bahçe ber 
vech-i tahmîn 

56.000
Bahâ-i bayrakhâne-i kadırga 3.150
Bahâ-i kandil ma‘a tîr 185
Bahâ-i kandil ma‘a tîr-i diğer 120
Bahâ-i tencere 54
Bahâ-i tencere-i diğer 50
Bahâ-i pusula-i sefîne-i büzürg 140
Bahâ-i diğer pusula-i küçük 81
Bahâ-i diğer pusula 60
Bahâ-i hartî-i sefîne 61
Bahâ-i sahan 71
Bahâ-i köhne tâbe ma‘a kapak 
ve sahan 

65
Bahâ-i ? 150
Bahâ-i şimşir sîm 1.140
Bahâ-i kürklü çuka köhne 233
Bahâ-i …? 31
Tahta-i akçe kıymet 16
Tülbent ma‘a kavuk-ı köhne 51
Şimşir-i köhne 199
Yağmurluk köhne 450
Kumral kürk 915
Pâre tülbent 5
Yeşil ferâce 1.231
Şimşir-i köhne 102
Rahime nâm câriye 3.600
Hasan nâm gulâm 5.000
Simon esîr 3.000
Kaliçe-i sürh 1.500
Keçe-i Selânik 3 kıymet 1.000
Seccâde-i sürh 300
Tülbent ma‘a kavuk 300
Tencere 3 kıymet 400
Sahan 2 ma‘a kapak 200
Mak‘ad 450
Bakır sini 120
Tâbe ma‘a sini ve şamdan 100
İbrik ma‘a leğen 100
Kebe-i Yanbolu 120
Maşraba-i küçük 50
Gılâf-ı yastık 20
Kadife yastık 100
Diğer kadife yastık 50
Sarıca esîr 6.000
Nikola esîr 6.000
Kemha dolama 1.000
Diğer kemha dolama 700
Diğer dolama kemha 900
Ferâce-i siyah ma‘a kürk-i sansar 2.000
Pîştahta 500
Kaliçe-i köhne 600
Diğer kaliçe-i köhne 500
Münakkaş makrama 500
Don müsta‘mel 7 kıymet 300
Yorgan-ı Hindî 200
Kadife yastık 80
Yastık yüzü alaca 2 kıymet 500
Mukaddem kuşak 200
Mor çakşır 50
Uçkur 100
Yastık yüzü köhne 20
Makrama 3 kıymet 250
Peşkir ma‘a yağlık kıymet 150
Seccâde 150
Keçe-i Selânik 3 650
Yeşil 200
Dimi döşek 120
Kebe-i Yanbolu 100
Köhne tülbent 20
Kazgan-ı küçük 300
Sini-i küçük 200
Tencere 3 kıymet 400
Sahan ma‘a kapak 2 200
Sahan 3 köhne kıymet 220
Sini 5 ma‘a kapak kıymet 200
Tâbe kıymet 120
Leğen ma‘a ibrik 2 200
Maşraba küçük 40
Tas ma‘a kapak 40
Şamdan 40
Diğer sahan 40
Bakır sini küçük 30
Köhne kayık 210
Gulâm Receb 10.000
Pîştahta-i fındık 4 kıymet 120

…? Âhen aded 100 fî 10 meblağ 1.000
Yekûn 344.190
Minhe’l-ihrâcât ber mûceb-i 
vasiyyet-i merhûm-ı mezbûr
Deyn li Sâliha Hâtun zevce el-
mezbûre 

10.000
Deyn nikâh-ı mezbûre 5.000
Deyn li vakfı Durmuş Reis 13.200
Deyn-i diğer 3.200
Deyn-i diğer li Mehmed Reis 1.560
Deyn Halil Odabaşı 900
Deyn Memi Kapudân 400
Deyn imâm Hoca berâ-yı kırâat 
meblağ 

500
Deyn Yako ez-zimmî 400
Deyn Yani ez-zimmî 400
Deyn Yani ez-zimmî 480
Techîz ve tekfîn ve yedisine ve 
kırkına ve yılına ta‘âmına ve sâir 
levâzımına

20.000
Tilâvet-i eczâ-i şerîfe olunmak için 
ta‘yîn olunan 

20.000
Hücec-i şerîfe ta‘yîn olunan 10.000
İskāt-ı salât için 2.000
Süleyman ve Mahmud ve 
Servinaz nâm utekāsına ta‘yîn 
olunan nakdiye

3.000
Resm-i kısmet ve harc-ı ma‘kūl 6.420
Dellâliyye 4.717
Yekûn meblağ 102.177
El-Bâkī beyne’l-verese ba‘de’l-
harc ve’d-düyûn meblağ

242.013
Hisse-i zevce es-sümün 30.251
Hisse-i ibn 141.170
Hisse-i bint 70.850
Yetîmân-ı mezbûrânın vasîleri olan Hüseyin Bey mezbûre zevcenin sümün hisse-i 
merkūmesini bî-kusûr nakden teslîm eyleyip menzil-i mezkûr müstakillen eytâma 
kalmışdır husûs-ı mezbûr müslimîn huzûrunda olmuşdur deyû takrîr etmişdir.

418 [60b-2, Arapça] el-Hâc Memi Reis’in câriyesini vasiyet yoluyla 
âzat ettiği
İşbu hüccet medîne-i Galata kassâm-ı askerîsi el-fakīr ilallâhi’l-ganî Habeşî Sey-
yid Mehmed b. Seyyid Mehmed ma‘rifetiyle yazıldı.
Dâhil-i mahmiye-i Galata mahallâtından Alacamescid mahallesinde sâkin olan 
el-Hâc Memi Reis b. Abdullah nâm kimesne meclis-i şer‘-i şerîfe hâzır olup, uzun 
boylu, açık kaşlı, gök gözlü, kara, Zenciyyü’l-asl hâmiletü hâze’l-kitâb Fâtıma bt. 
Abdullah nâm câriye-i memlûkesini mevtimden kırk gün mukaddem hürsün di-
yerek tedbîr-i mukayyed ile tedbîr eyledi. Mevlâ-yı mezbûru vefât edip rabbine 
kavuştuğunda ve müddet-i mezbûre geçtiğinde mezheb-i muhtâra tevfîkan sâir 
harâir-i asliyyât gibi efendisinin cemî‘ malından âzâd olacakdır.
Cerâ zâlike ve hurrire fi’l-yevmi’l-hâmis aşer min şehri Zilka‘de sene sitte ve elf.
Şuhûd: Hasan b. Haydar, Mehmed b. Mahmud, Cafer b. Abdullah, Yusuf b. Abdul-
lah, Ramazan b. Mehmed el-İmâm, Murad b. Abdullah, Ömer Çelebi b. Hürrem, 
Hüsrev b. Abdullah el-Muhzır

419 [61a-1] Üç esirin Hasan Paşa’dan satın alındığı
Mahmiye-i Galata müzâfâtından Beşiktaş’da Yahya Efendi mahallesi sâkinlerinden 
olup bundan akdem vefât [eden] Osman Çelebi b. Durmuş nâm müteveffânın 
sulbî oğlu Durmuş nâm sagīrin kıbel-i şer‘den hasbî nâzırı olan Haydar Bey b. Ab-
dullah nâm kimesne meclis-i şer‘-i şerîf-i lâzımü’t-tevkīrde sagīr-i mezkûr Dur-
muş vasiyy-i muhtârı olan Hüseyin Bey b. Abdullah nâm kimesne muvâcehesinde 
takrîr-i kelâm ve ta‘bîr ani’l-merâm edip merhûm-ı mezkûrdan bi hasebi’ş-şer‘i’ş-
şerîf oğlu merkūm Durmuş’a nezâretim hasebiyle ber mûceb-i defter intikāl 
eden hisse-i şer‘iyyesinin muhâsebesini görmek taleb eylediğimde merhûm-ı 
mezbûrun esîrlerinden üç aded esîr hâlen mezkûr vasiyy-i muhtârın taht-ı tasar-
rufunda olup ne vechile tasarruf eder suâl olunup mûcibini taleb ederim dedikde 
gıbbe’s-suâl merkūm vasiyy-i muhtâr merhûm-ı mesfûrun esîrlerini bundan ak-
dem vefât eden merhûm Kapudân Hasan Paşa hazretlerine vesâyetim hasebiyle 
bey‘ ettiğimden sonra müşârün-ileyh Hasan Paşa’dan üç aded esîri kendi malımla 
iştirâ eyledim deyû cevâb verdikden sonra yine meclis-i vâhidde mersûm vasiyy-i 
muhtâr zikr olunan esîrleri sûk-ı sultânîde bey‘ men yezîd tarîkiyle mezâd olunup 
rağabât-ı nâs külliyyen münkatı‘a oldukdan sonra üç aded esîri kendi malımla 
iştirâ eyledim ve takrîr-i mezbûrdan murâdım üç aded esîri müşârün-ileyh Hasan 
Paşa’dan aldığımı beyândır dedikde mâ hüve’l-vâki‘ nâzır-ı mezbûr Haydar Bey 
talebiyle ketb olunup tahrîr olundu.
Tahrîren fî evâsıtı şehri Zilka‘de sene sitte ve elf.
Şuhûd: İbrahim Efendi b. Mehmed, Kadri Halîfe b. Nebi, Hüseyin Çavuş b. Hasan, 
Davud Ağa b. Abdullah, Hacı Habaş?, Receb b. Ali, Mustafa b. Abdullah

420 [61a-2] Mustafa b. Ahmed’in Hüseyin Bey’de ödünçten 
alacağı olduğu
Mahmiye-i Galata dâhilinde vâki‘ Bereketzâde mahallesi sâkinlerinden olup 
bundan akdem vefât eden merhûm Hüseyin Bey b. Abdullah nâm müteveffânın 
muhallefâtına vâzı‘ü’l-yed olup mahmiye-i mezbûre ve Havâss-ı Kostantıniyye’de 
beytülmâl-i hâs emîni olan Mehmed Çavuş b. Abdullah ve Davud Çavuş b. Abdul-
lah ve beytülmâl-i mesfûrun nâzırı olan Mustafa Bey b. Abdullah nâm kimesneler 
meclis-i şer‘-i şerîf-i lâzımü’t-tevkīrde işbu sâhibü’l-kitâb Mustafa b. Ahmed nâm 
kimesne muvâcehesinde takrîr-i kelâm ve ta‘bîr ani’l-merâm edip mezkûr Mustafa 
merhûm-ı mezbûrun zimmetinde bi hasebi’ş-şer‘î’ş-şerîf el-Hâc Piyâle b. Abdul-
lah ve Mehmed b. Osman nâm kimesneler şehâdetleri ile alâ tarîki’l-karz altı bin 
akçe isbât eylediği hakkı mukābelesinde dört bin beş yüz akçeye zimmetini ibrâ 
ve iskāt edip meblağ-ı merkūm dört bin beş yüz akçeyi mersûm Mustafa’ya teslîm 
eyledik ol dahi alıp kabûl ve kabz edip zimmetimizi ibrâ-i âm ile ibrâ ve iskāt-ı 
tâm ile iskāt eyleyip ba‘de’l-yevm husûs-ı mezbûra müte‘allik da‘vâ ve nizâ‘ı kal-
madı dediklerinde merkūmûn-ı mersûmunun vech-i meşrûh üzre olan kelimâtını 
mastûr Mustafa vicâhen tasdîk ve şifâhen tahkīk ettikden sonra sıhhat-i ibrâya ve 
kat‘-ı nizâ‘a hükm olunup mâ vaka‘a alâ vukū‘ihî gıbbe’t-taleb terkīm olunup yed-i 
tâlibe vaz‘ olundu ki vakt-i hâcetde mübeyyin-i hâl ola.
Tahrîren fî evâsıtı şehri Zilka‘de sene sitte ve elf.
Şuhûd: Ahmed Çelebi b. Mehmed, Mehmed Reis b. Ahmed, Mahmud b. İslâm, 
Mahmud b. Ahmed, Süleyman b. Abdullah, Abdülkādir Halîfe b. Hacı, Hüsrev b. 
Ali, Mehmed b. Ali

421 [61a-3] Âmine bt. Resul’ün Hüseyin Bey’deki alacağını tahsil ettiği
Mahmiye-i Galata dâhilinde vâki‘ Bereketzâde mahallesi sâkinlerinden olup 
bundan akdem vefât eden merhûm Hüseyin Bey b. Abdullah nâm müteveffânın 
muhallefâtına vâzı‘ü’l-yed olup mahmiye-i mezbûre ve Havâss-ı Kostantıniyye’de 
beytülmâl emîni olan Mehmed Çavuş b. Abdullah ve Davud Çavuş b. Abdullah 
ve beytülmâl-i mesfûrun nâzırı olan Mustafa Bey b. Abdullah nâm kimesneler 
meclis-i şer‘-i şerîf-i lâzımü’t-tevkīrde işbu sâhibü’l-kitâb müteveffâ-yı mezbûrun 
zevce-i metrûkesi olan Âmine bt. Resul nâm hâtun muvâcehesinde takrîr-i kelâm 
ve ta‘bîr ani’l-merâm edip mezkûre Âmine zevci merhûm-ı mezkûrun zimmetin-
de bi hasebi’ş-şer‘i’ş-şerîf Mustafa b. Ahmed ve el-Hâc Rıdvan b. Abdullah nâm ki-
mesneler şehâdetleri ile on bin akçe mehr-i müecceli ve on bin akçe dahi alâ tarîki’l-
mudârebe isbât eylediği hakkı ve merhûm-ı mezkûrun cümle muhallefâtından 
intikāl eden rub‘ hissesi mukābelesinde alâ sebîli’t-tehârüc on iki bin akçeye 
zimmetini ibrâ ve iskāt edip meblağ-ı merkūm on iki bin akçeyi mersûm Âmine 
Hâtun’a teslîm eyledik, ol dahi alıp kabûl ve kabz edip zimmetimizi ibrâ-i âm ile 
ibrâ ve iskāt-ı tâm ile iskāt eyleyip ba‘de’l-yevm husûs-ı mezbûra müte‘allik da‘vâ 
ve nizâ‘ı kalmadı dediklerinde mukırrûn-ı mersûmûnun vech-i meşrûh üzre olan 
kelimâtını mastûre Âmine Hâtun vicâhen tasdîk ve şifâhen tahkīk ettikden sonra 
sıhhat-i ibrâya ve kat‘-ı nizâ‘a hükm olunup mâ vaka‘a alâ vukū‘ihî ketb ve terkīm 
olunup yed-i tâlibe vaz‘ olundu.
Tahrîren fî evâsıtı Zilka‘de sene sitte ve elf.
Şuhûd: Es-Sâbikūn

422 [61b-1] Âmine bt. Resul’ün Hüseyin Bey’deki alacağını tahsil ettiği
Mahmiye-i Galata dâhilinde vâki‘ Bereketzâde mahallesi sâkinlerinden olup 
bundan akdem vefât eden merhûm Hüseyin Bey b. Abdullah nâm müteveffânın 
zevce-i metrûkesi olan Âmine bt. Resul nâm hâtun meclis-i şer‘-i hatîr-i lâzımü’t-
tevkīrde işbu sâhibü’l-kitâb mahmiye-i mezbûre ve Havâss-ı Kostantıniyye’de 
beytülmâl-i hâs emîni olup merhûm-ı mezbûrun muhallefâtına vâzı‘ü’l-yed 
olan Mehmed Çavuş b. Abdullah ve Davud Çavuş b. Abdullah ve beytülmâl-i 
mesfûrun nâzırı olan Mustafa Bey b. Abdullah nâm kimesneler muvâcehesinde 
takrîr-i kelâm ve ta‘bîr ani’l-merâm edip zevcim merhûm Hüseyin Bey’in zim-
metinde bi hasebi’ş-şer‘i’ş-şerîf Mustafa b. Ahmed ve el-Hâc Rıdvan b. Abdullah 
nâm kimesneler şehâdetleri ile on bin akçe mehr-i müeccelim ve on bin akçe dahi 
alâ tarîki’l-mudârebe isbât eylediğim hakkım ve merhûm-ı mezbûrun cümle-i 
muhallefâtından intikāl eden rub‘ hissem mukābelesinde on iki bin akçeye ibrâ-i 
âm ile ibrâ ve iskāt eyleyip meblağ-ı merkūm on iki bin akçeyi mezkûrûn Meh-
med Çavuş ve Davud Çavuş ve Mustafa Bey’in yedlerinden bi’t-tamâm ve’l-kemâl 
alıp kabz eyledim ba‘de’l-yevm merhûm-ı mersûmun muhallefâtına müte‘allik 
vechen mine’l-vücûh da‘vâ ve nizâ‘ım kalmadı dedikde mukırra-i merkūmenin 
vech-i meşrûh üzre olan kelimâtını mezbûrûn Mehmed Çavuş ve Davud Çavuş 
ve Mustafa Bey bi’l-muvâcehe tasdîk ve bi’l-müşâfehe tahkīk edip tarafeynden 
sâdır ve bâhir olan ikrâr ve tasdîk mûcibince sıhhat-i ibrâya ve kat‘-ı nizâ‘a hükm 
olundu ki bu vesîka-i şârihatü’l-beyân ve vâzıhatü’l-burhân cem‘ ve terkīm olunup 
yed-i tâlibe vaz‘ olundu ki vakt-i hâcetde mübeyyin-i hâl ve musaddık-ı makāl ola.
Tahrîren fî evâsıtı şehri Zilka‘de sene sitte ve elf.
Şuhûd: Es-Sâbikūn

423 [61b-2] Mustafa b. Ahmed’in ödünç verdiği miktarı aldığı
Mahmiye-i Galata dâhilinde vâki‘ Bereketzâde mahallesi sâkinlerinden Mustafa 
b. Ahmed nâm kimesne meclis-i şer‘-i şerîf-i lâzımü’t-tevkīrde işbu sâhibü’l-kitâb 
mahmiye-i mezbûre ve Havâss-ı Kostantıniyye’de beytülmâl-i hâs emîni olup yine 
mahmiye-i mezkûre dâhilinde vâki‘ Bereketoğlu mahallesi sâkinlerinden olup 
bundan akdem vefât eden merhûm Hüseyin Bey b. Abdullah nâm müteveffânın 
muhallefâtına vâzı‘ü’l-yed olan Mehmed Çavuş b. Abdullah ve Davud Çavuş b. 
Abdullah ve beytülmâl-i mastûrun nâzırı olan Mustafa Bey b. Abdullah nâm ki-
mesneler muvâcehesinde bi’t-tav‘ ve’r-rızâ ikrâr ve i‘tirâf edip merhûm-ı mezbûr 
Hüseyin Bey zimmetine bi hasebi’ş-şer‘î eş-şerîf el-Hâc Piyâle b. Abdullah ve 
Mehmed b. Osman nâm kimesneler şehâdetleri ile alâ tarîki’l-karz altı bin akçe 
isbât eylediğim hakkım mukābelesinde dört bin beş yüz akçeye ibrâ-i âm ile ibrâ 
ve iskāt-ı tâm ile iskāt eyleyip meblağ-ı merkūm dört bin beş yüz akçeyi mezkûrûn 
Mehmed Çavuş ve Davud Çavuş ve Mustafa Bey yedinden bi’t-tamâm ve’l-kemâl 
alıp kabz eyledim ba‘de’l-yevm husûs-ı mezbûra müte‘allik vechen mine’l-vücûh 
da‘vâ ve nizâ‘ım kalmadı dedikde mukırr-ı merkūmun vech-i meşrûh üzre olan 
kelimâtını mersûmûn Mehmed Çavuş ve Davud Çavuş ve Mustafa Bey bi’l-
muvâcehe tasdîk ve bi’l-müşâfehe tahkīk edip tarafeynden sâdır ve bâhir olan 
ikrâr ve tasdîk mûcibince sıhhat-i ibrâya ve kat‘-ı nizâ‘a hükm olundukdan son-
ra bu vesîka-i şârihatü’l-beyân ve vâzıhatü’l-burhân cem‘ ve terkīm olunup yed-i 
tâlibe vaz‘ olundu ki lede’l-hâce mübeyyin-i hâl ola.
Tahrîren fî evâsıtı şehri Zilka‘de sene sitte ve elf.
Şuhûd: Ahmed Çelebi b. Mehmed, Mehmed Reis b. Ahmed, Mahmud Çelebi b. 
İslâm, Mahmud b. Ahmed, Abdülkādir Halîfe b. Hacı, Hüsrev b. Abdullah el-
Muhzır, Mehmed b. Ali el-Muhzır

424 [61b-3] İptal edilen hüccet
&lt;&lt;Mahmiye-i Galata müzâfâtından Beşiktaş’da vâki‘ Yahya Efendi mahallesi 
sâkinlerinden olup bundan akdem vefât eden merhûm Osman Çelebi b. Durmuş 
nâm müteveffânın sulbî oğlu Durmuş nâm sagīrin kıbel-i şer‘den hasbî nâzırı 
olan Haydar Bey b. Abdullah nâm kimesne meclis-i şer‘-i şerîf-i lâzımü’t-tevkīrde 
sagīr-i mezbûr Durmuş’un vasiyy-i muhtârı olan Hüseyin Bey b. Abdullah nâm 
kimesne muvâcehesinde takrîr-i kelâm ve ta‘bîr ani’l-merâm edip merhûm-ı 
mezkûrdan bi hasebi’ş-şer‘i’ş-şerîf oğlu merkūm Durmuş’a nezâretim hasebiyle 
ber mûcib-i defter intikāl eden hisse-i şer‘iyyesinin muhâsebesini görmek taleb 
ettiğimde merhûm-ı mezbûrun esîrlerinden üç nefer esîri hâlen mezkûr vasiyy-i 
muhtârın taht-ı tasarrufunda olup ne vechile tasarruf eder suâl olunup mûcebini 
taleb ederim dedikde gıbbe’s-suâl vasiyy-i muhtâr merhûm-ı mesfûrun esîrlerini 
bundan akdem vefât ( )&gt;&gt;

425 [61b-4] Esirin vasî tarafından satın alındığı
Mahmiye-i Galata müzâfâtından Beşiktaş’da vâki‘ Yahya Efendi mahallesi 
sâkinlerinden olup bundan akdem vefât eden merhûm Osman Çelebi b. Durmuş 
nâm müteveffânın sulbî oğlu Durmuş nâm sagīrin kıbel-i şer‘den hasbî nâzırı 
olan Haydar Bey b. Abdullah nâm kimesne meclis-i şer‘-i şerîf-i lâzımü’t-tevkīrde 
sagīr-i mezbûrun vasiyy-i muhtârı olan Hüseyin Bey b. Abdullah nâm kimesne 
muvâcehesinde takrîr-i kelâm ve ta‘bîr ani’l-merâm edip merhûm-ı mezbûrdan 
bi hasebi’ş-şer‘i’ş-şerîf oğlu Durmuş’a nezâretim hasebiyle ber mûcib-i defter 
intikāl eden hisse-i şer‘iyyesini görmek taleb eylediğimde merhûm-ı mezbûrun 
esîrlerinden ( ) nâm esîr hâlen vasiyy-i mezkûrun taht-ı tasarrufunda olup ne vec-
hile tasarruf eder suâl olunup mûcebini taleb ederim dedikde gıbbe’s-suâl merkūm 
vasiyy-i muhtâr merhûm-ı mesfûrun (  ) nâm esîrini Kâtib Süleyman Bey nâm 
kimesneye vesâyetim hasebiyle bey‘ eylediğimden sonra müşârün-ileyh Süley-
man Bey’den mezkûr olan esîri kendi malımla iştirâ eyledim dedikde vâki‘ hâl alâ 
vukū‘ihî nâzır-ı mersûm Haydar Bey talebiyle ketb olunup yed-i tâlibe vaz‘ olundu.
Tahrîren fî evâsıtı Zilka‘de sene sitte ve elf.
Şuhûd: Es-Sâbikūn

426 [62a-1, Arapça] Şeref b. Abdullah’ın evini vakfettiği
Elhamdü lillâhi’llezi ce‘ale’d-dünyâ mezra‘atü’l-uhrâ li üli’l-hayrât ve ce‘ale’s-sada-
kāt zeri‘atün ilâ duhûli’l-cennât ve vusûli’d-derecât ve’s-salâtü ve’s-selâmü alâ 
nebiyyihî Muhammedin şefî‘i’l-usât ve alâ âlihî ve ashâbihî zi’l-kirâmat ammâ 
ba‘d işbu mazmûnunda vakıf irâdesinden bahseden sahîh ve şer‘î bir hüccet, sarîh 
ve mer‘î bir vesîkadır.
Udûlden Mustafa Halîfe b. Mehmed el-İmâm ve İlyas b. Hızır ve Müstedâm Bey b. 
Abdullah el-Cündî ve Hamza Bey b. Abdullah nâm kimesneler meclis-i şer‘-i şerîf 
ve mahfil-i dîn-i münîfe hâzırûn olup, hâric-i mahmiye-i Galata mahallâtından Ku-
loğlu mahallesinde bundan akdem vefât eden merhûm Şeref b. Abdullah’ın zevcesi 
ve vârisi Şemâil Hâtun bt. Abdullah’ın mahzarında, merhûm-ı mezbûrun âzâdlı 
câriyelerinden olan hâmiletü hâze’l-kitâb Kamer Hâtun b. Abdülvehhâb’dan sâdır 
olan da‘vâ-yı sahîha-i şer‘iyyede gıbbe’l-istişhâd şöyle şehâdet ettiler ki müteveffâ-
yı mezkûr Şeref, hâl-i hayâtı ve kemâl-i akl ve sıhhatinde işbu vakıf ikrârının kendi-
sinden sudûruna kadar sâhibi ve mâliki olduğu, elinde ve taht-ı tasarrufunda bulun-
durduğu, mahalle-i mezkûrede vâki‘, bir beyt-i süflîyi, su kuyusunu, helâyı, eşcâr-ı 
müsmire ve gayr-ı müsmireyi hâvî bahçeyi müştemil olup, bir tarafdan Mehmed 
b. Mustafa mülkü, diğer tarafdan Hüseyin b. Abdullah mülkü, öteki tarafdan Pîr 
Ali Çelebi b. Hasan mülkü ve diğer tarafdan da tarîk-i [âm] ile mahdûd olan cemî‘ 
mülk menzilini cümle tevâbi‘ ve levâhıkı ve kâffe-i hukūku ve merâfıkı ile niyet-i 
hâlisa ve taviyyet-i sâfiye ile evvelâ müddet-i hayâtınca kendisine haps ve vakf et-
mişdi. Vefâtından sonra da süknâyı mezkûre Şemâil bt. Abdullah nâm zevcesine, 
sonra âzâdlı câriyelerinden Kamer Hâtun bt. Abdullah’a, sonra mezbûre Kamer 
Hâtun’un kızı Fâtıma’ya, sonra âzâdlı kölelerinin zükûr ve inâsdan evlâdına, evlâd-ı 
evlâdına, sonra neslen ba‘de neslin ve fer‘an gıbbe aslin evlâd-ı evlâd-ı evlâdına şart 
etti. Ba‘de’l-inkırâz -ne‘ûzü billâhi min kahri’l-feyyâz- menzilde süknâyı mahalle 
ahâlisinin fukarâ-i müslimîn arasından seçeceği kimesneye, her gün sûre-i Fâtiha’yı 
bir kere, sûre-i İhlâs’ı üç kere tilâvet edip sevâbını vâkıf-ı mersûmun rûhuna hedi-
ye etmesi kaydıyla şart etti. Menzilin ta‘mîre ihtiyâcı olduğunda içinde sâkin olan 
kimesne tarafından ta‘mîrini şart etti. Vâkıf-ı mezbûr, menzil-i merkūmu tescîl 
maksadıyla mütevellî nasb ettiği Galata’da vâki‘ dârü’s-sa‘âde ağası fahrü’l-havâs 
ve’l-mukarrebîn ( ) Ağa b. Abdülmu‘în’e teslîm etti. O da tesellüm etti. Tevliyyet-i 
hasbiyyeyi de Dârü’s-sa‘âde ağalarına şart etti. Vâkıf-ı mezbûr hâl-i hayâtında vak-
fından rücû‘ etmedi ve ikrârı üzre vefât etti. Menzil-i mesfûr elân tafsîl edildiği 
üzre sahîh bir vakıfdır. Şehâdetleri ba‘de ri‘âyeti şerâiti’l-kabûl inde’ş-şer‘ makbûl 
ve mu‘teber olmağın mûcebince hükm edildi. Hükkâm-ı askerî indinde şâhidlerin 
şehâdetleri iki menzil-i mezkûrun vakfiyetinin müteveffâ-yı merkūmdan sudûru 
sâbit olup tahakkuk ettiğinde hükümde ri‘âyet edilecek husûslara ri‘âyet edilerek, 
menzil-i mezbûr vakfının sıhhatine ve lüzûmuna hükm edildi.
Cerâ zâlike ve hurrire fî evâsıtı şehri Şevvâli’l-mükerrem sene sitte ve elf.
Şuhûd: Mustafa Bey b. Ali el-Cündî, Ali Bey b. Abdullah el-Cündî, Veli Reis b. 
Abdullah, Hasan Reis b. Abdullah, Hasan Bey b. Abdullah, Hüsrev b. Abdullah 
el-Muhzır, Mustafa b. Yusuf ve Hamza Bey b. Abdullah ve Müstedâm Bey b. Ab-
dullah el-Cündî

427 [62a-2] Ölen küçüğün annesi ile vasîsi arasındaki dava ile ilgili 
noksan kayıt
&lt;&lt;Bundan akdem Tophâne mahallâtından Firuz Ağa mahallesinde fevt olan 
merhûm Şaban Bey b. Abdullah nâm müteveffânın vâlidesi Yasemin bt. Abdullah 
nâm hâtun mahfil-i kazâda müteveffâ-yı mezbûrun vasiyy-i muhtârı olan Abdi b. 
Mahmud mahzarında ikrâr ve i‘tirâf edip&gt;&gt;

428 [62a-3] Beytülmâle kalan tereke payının Âişe Hatun’dan alındığı
Mahmiye-i Galata ve Havâss-ı Kostantıniyye’de beytülmâl emîni olan fahrü’l-
emâsil ve’l-akrân Musa Çavuş b. Kaya mahfil-i kazâda bundan akdem Tophâne 
mahallâtından Yeni Bostan mahallesinden olup gemisi ile deryâya gark olan 
merhûm Hasan Reis b. Memi nâm müteveffânın zevcesi ve vârisesi Âişe bt. Ha-
san nâm hâtun mahzarında ikrâr ve i‘tirâf edip müteveffâ-yı mezbûrun zevcesi 
merkūme Âişe’den gayrı vâris-i ma‘rûfu olmayıp muhallefâtı beytülmâle râci‘ ol-
mağın müteveffâ-yı mezbûrun zimem-i nâsda olan akçesiyle mevcûd olan esbâbı 
ba‘de’l-harc on altı bin akçe olup on iki bin akçesini mezbûre Âişe Hâtun yedinden 
bi’t-tamâm ve’l-kemâl alıp kabz eyledim dedikde mukırra-i mezbûr[en]in vech-i 
meşrûh üzre olan ikrârını mezbûre Âişe Hâtun bi’l-muvâcehe tasdîk eyledikden 
sonra mezbûre Âişe zikr olunan meblağdan gayrı eğer nakid akçe ve eğer esbâb 
alıkomadığına tahlîf olunup mâ hüve’l-vâki‘ ketb ve tahrîr olundu.
Tahrîren fî evâhiri şehri Cumâdelûlâ sene seb‘a ve elf.
Şuhûd: Musli b. Ahmed, Mustafa Abdülaziz, Mehmed Reis Mustafa, Hızır b. Eşref 
el-İmâm, Yahya Ramazan, Yusuf Abdurrahman, Şaban (…), Mustafa Abdullah, 
(…), Şaban b. Mustafa ve gayruhüm

429 [62b-1, Arapça] Fâtıma Hatun bt. Erdoğdu’nun para vakfı 
tesis ettiği
Elhamdü lillâhi rabbi’l-âlemîn ve’s-salâtü ve’s-selâmü alâ Resûlihî Muhammedin 
ve âlihî ecma‘în ammâ ba‘d işbu mazmûnunda vakıf ikrârından bahseden sahîh ve 
şer‘î bir hüccetdir. Medîne-i Hazret-i Ebî Eyyûb-i Ensârî mahallâtından Câmi‘-i 
Kebîr mahallesi sükkânından sâhibetü’l-hayrât ve’l-hasenât Fâtıma Hâtun bt. Er-
doğdu nâm hâtun meclis-i şer‘-i şerîf ve mahfil-i dîn-i münîfe hâzıra olup, işbu 
vakıf ikrârının kendisinden sudûruna kadar sâhibi olduğu, elinde ve taht-ı ta-
sarrufunda bulundurduğu râyicü’l-vakt yirmi üç bin akçesini hasbeten lillâhi’l-
aliyyi’l-azîm ve haseneten li rûhi Resûlihi’l-kerîm te’bîd, tasadduk, haps ve vakf 
ettiğini ikrâr ve i‘tirâf etti. Vâkıfe-i mezbûre meblağ-ı merkūmun mütevellî ye-
diyle ribâdan hâlî olarak senede onu on bir ribh üzre ve rehn-i kavî ve kefîl-i melî 
alınarak mu‘âmele-i şer‘iyye ve murâbaha-i mer‘iyye ile edâ ve istîfâya kādir ki-
mesnelere istirbâh edilmesini şart etti. Vâkıfe-i mezbûre, Allahü te‘âlâ’nın lütuf ve 
atâsıyla ribh ve nemâdan rızık verdiğinin mütevellîye verilecek yevmî iki akçenin 
hâricindeki tamâmını müddet-i hayâtınca kendisine şart etti. Vefâtından sonra 
mütevellîye verilecek vazîfeye bir akçe eklenip mütevellîye verilecek mikdârın 
yevmî üç akçe olmasını şart etti. Mütevellînin eklenecek bir akçe mukābilinde 
huzûrunda istediği bir vakit günde üç kere İhlâs sûresini, bir kere Fâtiha sûresini 
tilâvet edip kırâatinin sevâbını ve tilâvetinin bereketini Nebî aleyhi’s-selâmın ve âl 
ve ashâbının rûhlarına hediye etmesini şart etti. Mütevellîliğe müddet-i hayâtınca 
Mehmed Çelebi b. Mahmud’u ta‘yîn etti. Mütevellînin hafaza-i Kur’ân-ı azîm ve 
hamele-i Kur’ân-ı kerîm’den üç kişi tutup her birisinin her gün Yâsîn sûresini 
tilâvet etmesini ve bunların her birinin vazîfesinin yevmî bir akçe olmasını şart 
etti. İlk tilâvetin sevâbının sadrî oğlu Hızır b. Mehmed’in rûhuna, ikincisinin di-
ğer oğlu Mehmed b. Mehmed’in rûhuna, üçüncüsünün de vâkıfe-i mezbûrenin 
rûhuna hediye edilmesini şart etti. Üç kişinin tesbîtinin mütevellî yedinde olma-
sını şart etti. Tevliyyetin müddet-i hayâtınca mütevellî-i mezbûra âid olmasını 
onun vefâtından sonra ise hâkimin re’yi ile ta‘yîn edilmesini şart etti. Medîne-i 
mezbûredeki Câmi‘-i Kebîr kurbunda vâki‘ Zühre Hâtun mescidine her Berât 
gecesinde altmış akçelik bal mumu iştirâ edilip konulmasını şart etti. Mesârif-i 
mezbûreden artan mikdârın vakfın muhâsebesinin rü’yetine, kâtibin ücretine ve 
hizmet-i ihzâra sarf edilmesini şart etti. Emr-i vakf tamâm olduğunda vâkıfe-i 
mezkûre meblağ-ı mezbûru tescîl maksadıyla mütevellî nasb ettiği Mehmed Çele-
bi b. el-Mütevellî’ye teslîm etti. O da tesellüm edip sâir mütevellîler evkāfda nasıl 
tasarruf ediyorlar ise öylece tasarruf etti. Vâki‘ ikrâr mütevellî-i mesfûr tarafından 
vicâhen ve şifâhen tasdîk edildi. Vâkıfe-i mezbûre sonra nukūd vakfının adem-i 
sıhhatine ve İmâm-ı A‘zâm ve hümâm-ı akdem Numan b. Sâbit el-Kûfî’nin vakfın 
lâzım olmadığı ictihâdına mütemessiken vakıfdan rücû‘ edip meblağ-ı merkūmun 
mülküne i‘âdesini taleb etti. Mütevellî-i mezbûr da el-Ensârî’nin İmâm Züfer’den 
nakl ettiği cevâz ictihâdına tevfîkan redden imtinâ‘ etti. Muhâsama ve münâza‘a 
edip hâkim-i muvakki‘-i a‘lâ hâze’l-kitâbın huzûrunda mürâfa‘a olundukların-
da hâkim-i mûmâ-ileyh meblağ-ı mezbûrun vakfiyetine hükm etti. Vâkıfe-i 
merkūme sonra kelâmını i‘âde edip sıhhate hükmün lüzûmu îcâb ettirmeyeceğini 
ifâde etti ve meblağ-ı mersûmu tekrâr taleb etti. Mütevellî-i mezbûr bu ifâdeye 
imâmeyn-i hümâmeyn imâm-ı sânî Ebû Yusuf ve imâm-ı sâlis İmâm Muhammed 
b. Hasan eş-Şeybânî -aleyhimâ el-lütfu’s-Samedânî- indinde sıhhatin lüzûmdan 
ayrılmayacağı şeklinde cevâb verip hâkimden re’yleri mûcebince hükmetmesini 
taleb etti. Hâkim-i muvakki‘-i a‘lâ hâze’l-kitâb, meblağ-ı mezkûrun vakfiyetinin 
lüzûmuna da hükm etti. Bu sûretle kimesne tarafından tebdîl ve tağyîri câiz olma-
yan müebbed ve lâzım bir vakıf oldu. Her kim sû-i fi‘liyle ona cür’et ederse Allah’ın 
ve melâikenin ve insanların laneti üzerine olsun. “Fe-men beddelehû ba‘de mâ 
semi‘ahû fe innemâ ismuhû ale’llezîne yübeddilûnehû innallâhe semî‘un alîm ve 
ecrü’l-vâkıfı ale’l-hayyi’l-cevâdi’l-kerîm”.
[63a] Cerâ zâlike ve hurrire fî evâili şehri Şa‘bâni’l-mu‘azzam sene sitte ve elf.
Şuhûdü’l-hâl: İftiharü’l-ulemâi’l-muhakkikīn mevlânâ Mustafa Efendi b. Nefes 
el-Müderris elân bi medreseti Ebî Eyyûbi el-Ensârî radiyallahu anhu, fahrü’l-
ulemâi’s-salihîn mevlânâ Mehmed Efendi b. Hasan el-Müderris bi medreseti 
Dârü’l-hadîs li’l-merhûm Zikri Efendi, mevlânâ Ebûbekir Çelebi b. Ferhad el-
Mülâzım, fahrü’l-eimmeti’l-kirâm Abdülkādir b. Mehmed el-İmâm bi’l-Câmi‘i’l-
Kebîr bi Ebî Eyyûbi el-Ensârî, mevlânâ Ahmed Çelebi b. Hasan Bey el-Hatîb bi 
Câmi‘i Ahmed Çelebi, Şerîf Mustafa Çelebi b. Ramazan, Halil Halîfe b. Yahya 
el-Mu‘allim, Hasan Halîfe b. İbrahim, fahrü’l-müderrisîn İbrahim Çelebi b. İs-
mail kâtib-i evkāf-ı Hazret-i Ebî Eyyûb el-Ensârî, Mahmud Çelebi b. Muhyiddin 
el-Buhûrî, Osman Halîfe b. Abdullah el-Attâr, Şehsüvar Bey b. Mehmed Kâtib-i 
beytülmâl, Halim Halîfe b. Mehmed el-Müezzin, Osman Halîfe b. Ahmed, Yusuf 
b. Mustafa, Rüstem b. Abdullah, Keyvan b. Abdullah er-Râcil, Mercan b. Abdullah, 
Mehmed b. Karagöz ve gayruhüm mine’l-hâzırîn

430 [63a-1] el-Hâc Nurullah b. Hüseyin’in evini vakfettiği
Hamdü ve sipâs ve şükr-i bî-kıyâs ol cenâb-ı rabbü’l-erbâb ve mâlikü’r-rikāb 
hâlik-ı bî-misâl ve râzık-ı bî-zevâl üzerine olsun kim kâffe-i kâinâtı nizâm-ı bedî‘ 
üzre ibdâ‘ ve âmme-i masnû‘âtı üslûb-ı menî‘ üzre ihtirâ‘ eyledi. Celle celâlühû ve 
âmme nevâlüh. Ve sıla-i salavât-ı nâ-mahdûd ve hediyye-i tahiyyât-ı gayr-ı ma‘dûd 
ol cenâb-ı risâlet-penâh ve nübüvvet-destgâh efdalü evlâd-ı beşer şefî‘ rûz-ı mah-
şer pîşvâ-yı enbiyâ ve mürselîn muktedâ-yı evvelîn ve âhirîn Ahmed-i müctebâ ve 
Muhammed Mustafâ üzerine olsun kim erkân-ı dîn-i mübîn mümehhid-i ebvâb-ı 
şer‘-i metîni müşeyyed edip sâlikân-ı edviyeyi tâlib olanları levâmi‘-i envâr-ı şer‘-i 
mübîn ile sübül-i selâmete hidâyet ve tarîk-i hakka da‘vet eyledi. Ve tahiyyât-ı 
firâvân ve tekrîmât-ı bî-pâyân âl ve ashâb ve ahbâbının ervâh-ı tayyibelerine ol-
sun ki tarîk-i hakka hâdîler ve şer‘-i mübîn ile münâdîlerdir -rıdvânullâhi te‘âlâ 
aleyhim ecma‘în ammâ ba‘d sebeb-i tahrîr-i sahîfe-i şer‘iyye ve bâ‘is-i tahrîr-i 
makāle-i mer‘iyye oldur ki mahmiye-i Galata’da Emekyemez mahallesinden 
hâccü’l-haremeyn zâirü’s-Safâ ve’l-Merveteyn el-Hâc Nurullah b. Hüseyin nâm 
kimesne vaktâ ki mecârî-i ahvâlinde tefekkür ve mebâdî-i umûr-ı mâlından te-
debbür edip Cenâb-ı Vehhâb-ı Hakk’dan ve cânib-i feyyâz-ı mutlakdan kendiye 
vâsıl olan ni‘amâ-i mütevâfirenin hamdine tâkat ve âlâ-i mütekâsirenin şükrüne 
mecâl ve miknet müyesser ve makdûr-ı beşer değil idiğin ilme’l-yakīn bilip bu 
cihân-finâsında fenâ nişânı a‘yân ve gınâsı ile ınâsı tev’emân cefâsı vefâsından ev-
fer belâsı safâsından ekser idiğin ayne’l-yakīn görüp sa‘âdet-i ilhâm ve müsâ‘adet-i 
in‘âm gayrı mütenâhiye mazhar düşüp ol kerîm ilâh hazretinin “ve mâ tükaddimû 
li enfüsiküm min hayrin tecidûhu indallâhi” âyet-i kerîmesi da‘vetine icâbet 
ve Resûl-i ekrem sallallâhu aleyhi vesellem hazretinin “İzâ mâte ibnü Âdeme 
inkata‘a amelühû illâ an selâsin ilmin yüntefe‘u bihî ve veledin sâlihin yed‘û lehû 
ve sadakatin câriyetin beyne yedeyhi elâ ve hiye’l-vakf ” hadîs-i şerîfinin işâret-i 
münîfesine mütâba‘at edip meclis-i şer‘-i şerîfeye hâzır olup vakf-ı lâhiku’l-beyânı 
tescîl ve emr-i itmâmı tekmîl için mütevellî nasb eyledikleri el-Hâc İbrahim b. 
Nureddin nâm kimesne mahzarında ikrâr-ı sahîh-i şer‘î ve i‘tirâf-ı sarîh-i mer‘î 
eyleyip emlâkimden mahalle-i mezbûrede vâki‘ bir cânibi merhûm Hâfız Kethüdâ 
veresesi mülkü ve bir cânibi dahi Musli veresesi mülkü ile Adalyalı Mehmed Reis 
mülkü ve iki cânibi tarîk-i âm ve mahalle-i mezbûrenin vakıf odaları ile mahdûd 
olan fevkānî ve tahtânî sekiz bâb odaları ve bahçe ve kenîf ve su kuyusunu müş-
temil olan mülk menzilimi hasbeten lillâhi’l-azîm ve ibtigāen li vechihi’l-kerîm 
bi niyet-i hâlisa ve taviyyet-i sâfiye ile vakf haps ve tahlîd ve tasadduk ve tesbîl 
ve te’bîd eyleyip ba‘de’t-tahliyyeti’ş-şer‘iyye mütevellî-i merkūm el-Hâc İbrahim 
teslîm mezbûr dahi vakf için kabûl ve tesellüm eylediğinden sonra şöyle şart eyledi 
kim zikr olunan menzilin süknâsı mâdâmki kayd-ı hayâtda olam bana meşrût ola 
bi irâdeti’llâh ben icâbet-i da‘vet-i irci‘î ilâ rabbike eylediğimden sonra menzil-i 
merkūmun cümlesi ümm-i evlâdım olan Fâtıma Hâtun bt. Abdullah mâdâmki 
kayd-ı hayâtda [ola] hakk-ı meşrûtu olup sâkine ola. Mezbûreden sonra Hâfız 
Kethüdâ’dan bana olan fevkānî ve tahtânî iki evin fevkāniyyesinde mu‘takam 
olan Râziye Hâtun bt. Abdullah sâkine ola. Ba‘demâ evlâdı ve evlâd-ı evlâdı ve 
evlâd-ı evlâd-ı evlâdı neslen ba‘de neslin ve fer‘an gıbbe aslin sâkin olalar. Ve 
tahtâniyyesinde dahi mu‘takam Zamâne Hâtun bt. Abdullah sâkine ola ba‘de mâ 
evlâdı ve evlâdı evlâdı ve evlâd-ı evlâd-ı evlâdı neslen ba‘de neslin ve karnen ba‘de 
karnin sâkin olalar. Ve bu zikr olunan odaları kurbunda olan fevkānî ve tahtânî 
iki bâb evlerin birinde mu‘takım olan Hasan b. Abdullah evli olduğu hâlde sâkin 
ola ba‘de evlâdı ve evlâd-ı evlâdı ve evlâd-ı evlâd-ı evlâdı karnen ba‘de karnin ve 
fer‘an ba‘de aslin ile’l-inkırâz sâkin olalar. Mezbûr Hasan mücerred olduğu hâlde 
mezbûr evde hakkı olmaya ve birinde dahi mu‘takım Nasuh b. Abdullah evli ol-
duğu hâlde sâkin ola. Ba‘dehû onun dahi evlâdı ve evlâd-ı evlâdı ve evlâd-ı evlâd-ı 
evlâdı batnen ba‘de batnin ve fer‘an gıbbe aslin ile’l-inkırâz sâkin olalar. Mezbûr 
Nasuh’un dahi ergen olduğu hâlde vakf-ı mezbûrda hakkı olmaya. Ve Murad Reis 
cânibinde olan fevkānî ve tahtânî dört bâb evlerde karındaşım oğulları evli ol-
dukları hâlde ki biri Mustafa ve biri Mehmed ve biri Osman’dır mâ dâmû ihyâen 
sâkinler ola, ba‘dehû her birisinin evlâdı ve evlâd-ı evlâdı ve evlâd-ı evlâd-ı evlâdı 
neslen ba‘de neslin ile’l-inkırâz sâkin olalar. Zikr olunan üç nefer karındaşım oğul-
larının dahi mücerredîn oldukları hâlde ol evlerde hakları olmaya. Ve zikr olunan 
bahçe beyninde müşterek olup timar ederlerse iştirâken mahsûlünü alalar ve illâ 
her kim timar ederse mahsûlünü ol ala ve su kuyusunu dahi iştirâken cümlesi mu-
tasarrıf olalar. Ve kapı üzerinde olan odamı karındaşım oğullarının ve utekānın 
mücerredlerine şart eyledim ve müsâfirleri geldikde ol odada iskân edeler ve her 
birisi sâkin olduğu odanın meremmeti lâzım oldukda kendi mallarından edeler 
ve vefât edenlerin hissesi hayâtda olanlara meşrût ola, cümlesi vefât eyleyip biri 
kaldıkda cümlesini mutasarrıf ola. Cümlesinin inkırâzından sonra Hâfız Kethüdâ 
cânibinde olup Râziye ve Zamâne’ye meşrût olan evler icâreye verilip sâirin me-
remmetine sarf oluna mâ‘adâ olan evler Medîne-i münevvere fukarâsına vakf ola. 
Zikr olunan mevkūfun-aleyhim zamânlarında kendiler sâkin olalar, odalardan biri 
icâreye verildiğine rızâm yoktur. Ve zikr olunan vakfı mezbûr mütevellîye teslîm 
eyledim, mezbûr dahi vakfiyet üzre tesellüm eyledi dediğinde mukırr-ı mezbûru 
ikrâr-ı meşrûhunda mezbûr el-Hâc İbrahim vicâhen tasdîk ettikden sonra vâkıf-ı 
mezbûr mütevellî-i merkūm mahzarında takrîr-i kelâm edip vakf-ı mezbûr mü-
cerred mütevellîye teslîm olunmağla İmâm-ı A‘zâm hazretleri katında vakf lâzım 
olmamağın vakfiyetten rücû‘ eyledim, mülküme istirdâd için dediğinde mezbûr 
mütevellî imâmeyn-i hümâmeyn katlarında lâzım olmağın onların re’y-i sedîdleri 
üzre sıhhatine ve lüzûmuna hükm olunmak taleb ederim deyû redden imtinâ‘ 
eyledikde hâkim-i şer‘-i muvakki‘-i sadr-ı kitâb, cânib-i vakfı evlâ görüp vakf-ı 
mezbûrun sıhhat-i vakfiyetine ve imâmeyn-i mezbûreyn re’yleri üzre lüzûmuna 
hükm eyleyip mütevellî-i mezbûr yedinde ibkā etmeğin vakıf sahîh lâzım oldu Fe-
men beddelehu ba‘de mâ semi‘ahû fe-innemâ ismuhû ale’llezîne ve yübeddilûnehû 
innallâhe semî‘un alîm.
Cerâ zâlike ve hurrire fî evâili Cumâdelûlâ sene sitte ve elf mine’l-hicreti’n-ne-
beviyye.
Şuhûdü’l-hâl: İbrahim b. İlyas, Mehmed b. İbrahim, Hacı Resul b. Oruc yaycı, 
Mehmed Kâtib b. Silahî, Murad Reis b. Abdullah, an İmâm Murad Reis Hacı Meh-
med, el-Hâc Piyâle b. Abdullah, Mehmed b. Hacı Piyâle, Yusuf b. Abdullah, Receb 
b. Abdullah, yarakçı Mehmed b. Ahmed, Ahmed b. Şaban el-Müezzin, Mehmed 
Efendi b. Abdullah el-Hatîbü Rüstem Paşa, Hacı Süleyman b. Mehmed, Mahmud 
Çelebi b. İslâm el-Müezzin, Abdülkādir b. Hacı el-Müezzin, Yahya Çelebi b. el-
Müezzin, Hızır b. Murtaza el-İmâm ve gayruhüm mine’l-hâzırîn

431 [63b-1, Arapça] Hatice Hatun bt. Nurullah’ın evini vakfettiği
Bismillâhi’l-vâkıfi alâ serâiri el-vâkıf fî mevâkıfi’l-hayrâti’l-hamîdeti’l-âsar. Ve’l-
hamdü lillâhi’l-muttali‘i mâ fî zamâiri’l-ârifi’s-sârifi sa‘yehû fî istikmâli’l-a‘mâl 
es-sâlihâti’l-celîleti’l-envâr. Ve’s-salâtü ve’s-selâmü alâ âlihî ve ashâbihi’l-lezîne 
hüm hazînetü’l-meânî ve nakkalehü’l-ahyâr aleyhim rıdvânullahi’l-meliki’l-
gaffâr ammâ ba‘d işbu mazmûnunda vakıf kurma irâdesinden bahseden sahîh 
ve şer‘î bir hüccet ve sarîh ve mer‘î bir vesîkadır. Sâhibetü’l-hayrât ve’l-hasenât 
Hatice Hâtun bt. Nurullah kıbelinden âti’z-zikr vakıf ikrârına ve rücû‘ da‘vâsına 
vekâleti Mustafa Halîfe b. Mehmed el-İmâm ve İlyas b. Hızır nâm kimesnelerin 
şehâdetleri ile sâbit olan Ahmed b. Abdullah nâm kimesne meclis-i şer‘-i şerîf ve 
mahfil-i dîn-i münîfe hâzır olup, müvekkile-i mezbûresi Hatice Hâtun’un bun-
dan akdem bin dört senesi Cumâdelâhire ayında hâric-i Galata mahallâtından 
Kuloğlu mahallesinde kâin, iki beyt-i ulvîyi, bir beyt-i süflîyi, selâmlığı, kileri, 
kendisi ile Âişe bt. Nurullah arasında müştereken kullanılan su kuyusunu, eşcâr-ı 
müsmire ve gayr-ı müsmireyi hâvî bahçeyi müştemil olan ve bir tarafdan Marziye 
Hâtun bt. Abdullah mülkü, öteki tarafdan Âişe bt. Nurullah mülkü, öteki taraf-
dan Mustafa b. Abdullah mülkü ve diğer tarafdan da tarîk-i âm ile mahdûd olan 
cemî‘ mülk menzilini cümle tevâbi‘ ve levâhıkı ve kâffe-i hukūk ve merâfıkı ile 
hasbeten lillâhi’l-kerîm ve haseneten li rûhi Resûlihi’l-halîm ve hereben mine’l-
azâbi’l-elîm yevme lâ yenfa‘u mâlün ve lâ benûn illâ men etallâhe bi kalbin selîm, 
niyet-i hâlisa ve taviyyet-i sâdıka ve vâfiye ile haps ve vakf ettiğini ikrâr ve i‘tirâf 
etti. Vâkıfe-i mezbûre menzilde süknâyı müddet-i hayâtınca evvelâ kendisine, 
sonra Marziye Hâtun bt. Abdüsselâm nâm anasına, sonra ana baba bir erkek ka-
rındaşı Mehmed b. Nurullah’a, sonra Âişe bt. Nurullah nâm kız karındaşına son-
ra Mehmed ve Âişe’nin zükûr ve inâsdan evlâdına, evlâd-ı evlâdına, neslen ba‘de 
neslin ve fer‘an gıbbe aslin evlâd-ı evlâd-ı evlâdına şart etti. Nesilleri kesildikden 
sonra -ne‘ûzü billâh min kahri’l-feyyâz- süknâyı mahalle-i mersûmede imâm ve 
müezzin olacak kimesnelere, imâmın her gün öğle namazından sonra Tebâreke 
sûresini, müezzinin ise her gün ikindi namazından sonra Amme sûresini tilâvet 
edip sevâbını vâkıfe-i mezbûrenin rûhuna hediye etmeleri kaydıyla şart etti. 
Vâkıfe-i mezbûre böylece menzil-i merkūmu tescîl maksadıyla mütevellî nasb et-
tiği Abdi b. Mustafa’ya teslîm etti ve kendisini bu husûsda nefsine nâib kıldı. Sonra 
ahâlî-i mahalle-i mersûmeyi hasbî mütevellî seçdi. Mütevellî-i mersûm menzil-i 
merkūmu tesellüm ve kabz edip mâliklerin emlâkde tasarruf ettikleri gibi tasarruf 
etti. Vâki‘ ikrâr mütevellî-i mezkûr tarafından vicâhen ve şifâhen tasdîk edildi. Hâl 
bu minvâl üzre iken vekîl-i mezbûr, İmâm-ı A‘zâm ve hümâm-ı akdem Hazret-i 
Ebû Hanîfe el-Kûfî indinde vakf-ı akārın adem-i lüzûmuna mütemessiken vakıf-
dan rücû‘ etti ve menzilin müvekkile-i mezbûresinin mülküne i‘âdesini taleb etti. 
Mütevellî-i mezkûr ise hâkimden imâmeyn-i hümâmeyn imâm-ı sânî Ebû Yu-
suf ve imâm-ı sâlis İmâm Muhammed b. Hasan eş-Şeybânî’nin -rahmetullâhi’l-
meliki’l-Bârî- re’yleri mûcebince hükmetmesini taleb etti. Hâkim-i muvakki‘-i a‘lâ 
hâze’l-kitâb, eimme-i eslâf beyninde vakıf husûsunda cârî ihtilâfı da bilerek, va-
kıf cânibini evlâ ve ahsen görüp vakfın husûsan ve umûmen sıhhat ve lüzûmuna 
hükm etti. Vakıf bu sûretle ahkâm-ı şer‘iyye ve kavânîn-i mer‘iyyeye göre kimesne 
tarafından tebdîl ve tağyîri câiz olmayacak şekilde müebbed, müseccel, muhalled 
ve lâzım bir vakıf oldu. “Fe-men beddelehû ba‘de mâ semi‘ahû fe innemâ ismuhû 
ale’llezîne yübeddilûnehû innallâhe semî‘un alîm ve ecrü’l-vâkıfı ale’l-hayyi’l-
cevâdi’l-kerîm”.
Cerâ zâlike ve hurrire fî evâsıtı şehri Şevvâl sene sitte ve elf.
Şuhûd: Mustafa b. Ali el-Cündî, Ali Bey b. Abdullah el-Cündî, Veli Reis b. Abdul-
lah, Hasan Reis b. Abdullah, Ali Bey b. Abdullah, Hüsrev b. Abdullah el-Muhzır 
ve gayruhüm mine’l-hâzırîn

432 [63b-2] Mustafa Çelebi’nin miras ihtilâfında Emine bt. Mehmed 
ile sulh olduğu
Kasaba-i Beşiktaş mahallâtından Hayreddin Paşa mahallesinde sâkine iken fevt 
olan Emine bt. Mehmed nâm hâtunun zevci ve vârisi olan Mustafa Çelebi b. Hüse-
yin mahfil-i kazâda müteveffât-ı mezbûrenin vâlidesi Sâliha bt. İskender mahza-
rında takrîr-i da‘vâ edip mezbûre zevcemin zamân-ı vefâtında ben gāibde olmağla 
cümle muhallefâtına vaz‘-ı yed eylemiş bi hasebi’ş-şer‘ bana âid olan nısf hissem 
ve mezbûre on beş bin akçe vasiyyeti vardır onu dahi mahalline sarf ederim de-
dikde mezbûre Sâliha fi’l-vâki‘ on beş bin akçe vasiyyet eylemeyip ve himâyeten 
muhallefâtına vaz‘-ı yed eylemiş idim lâkin mezbûr Mustafa ile galleden on iki bin 
akçeye sulh olup bedel-i sulhu dahi meclis-i sulhda kabz eyledi dedikde bi’t-taleb 
kayd olundu.
Şuhûd: Murad Ağa Abdullah, Servan? Abdullah, Hüsrev Abdullah, Hüseyin Ah-
med ve gayruhüm

433 [64a-1] Şahhuban bt. Hasan’ın evini kocası Seyyid Ali’ye satıp 
bedelini aldığı
Mahmiye-i Galata müzâfâtından Kasımpaşa’da vâki‘ merhûm Sinan Paşa mahal-
lesi sâkinelerinden Şahhuban bt. Hasan nâm hâtun tarafından husûs-ı âti’z-zikri 
ikrâra vekîl olup Ahmed Halîfe b. İlyas el-Müezzin ve el-Hâc Ahmed b. Mesud 
ve Mahmud b. Bayezid nâm kimesneler şehâdetleri ile şer‘an vekâleti sâbite olan 
fahrü’l-eimme Abdurrahman Halîfe b. Mehmed nâm kimesne meclis-i şer‘-i 
şerîf-i şamihü’l-bünyan ve mahfil-i dîn-i münîf-i râsihü’l-erkânda işbu sâhibü’l-
kitâb mezkûre Şahhuban’ın zevci olan Seyyid Ali [b.] Mehmed nâm kimesne 
muvâcehesinde bi’l-vekâle ikrâr ve i‘tirâf edip müvekkilem mezkûre Şahhuban’ın 
mahalle-i merkūmede vâki‘ bir tarafı Pervâne bt. Abdullah nâm müteveffâtın 
Mustafa ve Fâtıma ve Ümmi nâm sagīrleri mülküne ve bir tarafı Okmeydanı de-
mekle ma‘rûf olan mevzi‘e ve iki tarafı tarîk-i âm ile mahdûd olup beş aded beyt-i 
süflî ve bir beyt-i ulvî ve iki bi’ri mâyı ve cüneyneyi ve ahırı ve fırını ve bahçeyi 
müştemil olan mülk menzilini cümle tevâbi‘i ve levâhıkı ile zevci mezbûr Seyyid 
Ali’ye on beş bin akçeye bey‘ edip lâkin meblağ-ı merkūm on beş bin akçenin 
on iki bin akçesini târih-i kitâbdan iki yıl mukaddem alıp kabz edip ve hâlen üç 
bin akçesini dahi müvekkilem mezbûre Şahhuban zevci merkūm Seyyid Ali’den 
alıp cem‘an on beş bin akçeyi bi’t-tamâm ve’l-kemâl alıp kabz eyledi ba‘de’l-yevm 
menzil-i merkūm zevci mesfûr Seyyid Ali’nin mülk-i müşterâsı olup keyfe mâ 
yeşâ’ ve yahtâr mutasarrıf ola dedikde vekîl-i merkūmun vech-i meşrûh üzre olan 
kelimâtını mezkûr Seyyid Ali bi’l-muvâcehe tasdîk ve bi’l-müşâfehe tahkīk ettik-
den sonra sıhhat-i bey‘a ve cevâz-ı şirâya hükm olunup mâ vaka‘a alâ vukū‘ihî ketb 
olunup yed-i tâlibe vaz‘ olundu ki vakt-i hâcetde mübeyyin-i hâl ola.
Tahrîren fî evâsıtı şehri Zilka‘deti’ş-şerîfe sene sitte ve elf.
Şuhûdü’l-hâl: Fahrü’l-ulemâ mevlânâ İbrahim Efendi b. Mehmed eş-şehîr bi 
Çavuşzâde, Şeyh Efendi el-Müderris, Seyyid Yusuf b. Seyyid Mahmud, Ferruh Bey 
b. Abdullah, Ferhad b. Abdullah, Halil Bey b. Abdullah el-Cündî, el-Hâc Cafer 
b. Abdullah, Mehmed b. Veli, Mustafa b. Ali, el-Hâc Mustafa b. el-Müezzin, Pîrî 
b. Mehmed, Hüseyin b. Abdullah el-Cündî, Osman b. İsmail el-Müezzin, Hüsrev 
b. Ali

434 [64a-2, Arapça] Ömer, Osman ve Âmine adlı çocuklara vasî atandığı
Hâkim-i askerî muvakki‘ a‘lâ hâze’l-kitâbi’l-müstetâb, hâmil-i hâze’l-kitâb Meh-
med Reis b. Abdullah’ı, dâhil-i mahrûse-i Galata mahallâtından Şehsüvar mahal-
lesinde bundan akdem fevt olan merhûm Haydar b. Abdullah’ın Ömer, Osma[n] 
ve Âmine nâm evlâd-ı sıgārına, kendilerine irs-i şer‘le müteveffâ-yı mezbûr ba-
balarından intikāl eden emvâlin muhâfazası ve zabt-ı ahvâlleri için ihtiyâclarına 
binâen vasî nasb etti. Mezkûr Mehmed Reis de vesâyet-i merkūmeyi kabûl edip 
hizmet-i lâzımesini edâyı müte‘ahhid oldu.
Cerâ zâlike ve hurrire fî evâsıtı şehri Zilka‘de sene sitte ve elf.
Şuhûd: Ahmed Reis b. İlyas, Said b. Abdullah, Hasan b. Abdullah, el-Hâc Mustafa 
b. Murad, Veli Reis b. Ali, Hüsrev b. Abdullah, Mehmed b. Yahya ve gayruhüm

435 [64a-3] Yetimin nâzırı ile vasîsinin hesap üzerinde anlaştıkları
Mahmiye-i Galata müzâfâtından Beşiktaş’da vâki‘ Sinan Paşa mahallesi sâkin-
lerinden olup bundan akdem vefât eden merhûm Osman Bey b. Durmuş nâm 
reis-i sultânînin sulbî oğlu Durmuş nâm sagīrin kıbel-i şer‘den nâzırı olan Hay-
dar Bey b. Abdullah nâm kimesne meclis-i şer‘-i hatîr-i lâzımü’t-tevkīrde işbu 
sâhibü’l-kitâb sagīr-i mezbûrun vasîsi olan Hüseyin Bey b. Abdullah nâm za‘îm 
muvâcehesinde takrîr-i kelâm ve ta‘bîr ani’l-merâm edip sagīr-i mezbûr Durmuş’a 
babası merhûm Osman Bey’den irs-i şer‘le intikāl eden hisse-i şer‘iyyesinin sene 
dokuz yüz doksan sekiz Recebi’l-müreccebi’nin gurresinden târih-i kitâba değin 
bi hasebi’ş-şer‘i’ş-şerîf muhâsebesi zeyl-i kitâbda mastûretü’l-esâmî olan müslü-
manlar huzûrunda görüldükde vasiyy-i mezbûrun makbûzu nukūddan doksan 
beş bin akçe olup ve meblağ-ı merkūm doksan beş bin akçenin ba‘zısı merbûh ve 
ba‘zısı gayr-ı merbûh olmağla cümle ribhden kırk altı bin dört yüz otuz altı akçe 
hâsıl olup ve sagīr-i mesfûrun li eb ve üm kız karındaşı Fâtıma nâm sagīreden 
irs-i şer‘le intikāl eden nukūddan hisse-i şer‘iyyesi yirmi dört bin yüz yetmiş yedi 
akçe olup ve sagīr-i merkūm Durmuş’un bâlâda zikr olunan doksan beş bin akçe 
nukūddan İstiko nâm zimmîye elli iki bin akçe verilip mukābelede mezkûr İstiko 
Ortaköy’de vâki‘ mülk menzilini sagīr-i mersûma meblağ-ı mesfûr elli iki bin ak-
çeye bey‘ edip menzil-i mastûrun icâresinden bin beş yüz akçe hâsıl olup cem‘an 
vasiyy-i mezbûrun makbûzu yüz altmış yedi bin yüz on üç akçe olup ve meblağ-ı 
merkūm yüz altmış yedi bin yüz on üç akçenin masrafı dahi görüldükde cem‘an 
ihrâcât altmış yedi bin beş yüz yirmi akçe olup ba‘de’l-ihrâcât vasiyy-i mezbûrun 
zimmetinde doksan dokuz bin beş yüz doksan üç akçe bâkī kalmışdır el-hâletü 
hâzihî ba‘de’l-yevm husûs-ı mezbûra müte‘allik murâbaha ve nukūddan nezâretim 
hasebiyle da‘vâ ve nizâ‘ım kalmadı dedikde mâ hüve’l-vâki‘ alâ vukū‘ihî vasiyy-i 
mezbûr Hüseyin Bey talebi ile ketb ve terkīm olundu.
Tahrîren fî evâsıtı şehri Zilka‘de sene sitte ve elf.
Şuhûd: Fahrü’l-müderrisîn mevlânâ Mustafa Efendi b. Hasan, eş-Şeyh İbrahim 
b. Mehmed, Kadri Halîfe b. Abdullah, Kurd Çavuş b. Mehmed el-kâidü’s-sultânî, 
Savcı Çavuş b. Hamza, Mehmed Bey b. Abdullah, Murad Bey b. Abdullah …?, 
Murad Ağa b. Abdullah, Ahmed Bey b. Abdullah, Süleyman Ağa b. Abdullah, Şa-
ban Bey b. Abdullah, Hasan Reis b. Abdullah, diğer Murad Bey b. Abdullah el-
Cündî, Kaba Ömer b. Mehmed, Hüsrev b. Abdullah el-Muhzır, Mehmed b. Ali 
el-Muhzır ve gayruhüm mine’l-hâzırîn

436 [64b-1, Arapça] Râziye Hatun’un mehir alacağı olduğu
Udûlden el-Hâc Hızır Halîfe b. Murtaza ve el-Hâc Ferhad b. Abdullah nâm kimes-
neler meclis-i şer‘-i şerîf ve mahfil-i dîn-i münîfe hâzırân olup, dâhil-i mahmiye-i 
Galata mahallâtından Şehsüvar mahallesinde bundan akdem fevt olan merhûm 
Haydar b. Abdullah’ın Ömer, Osman ve Âmine nâm evlâd-ı sıgārına kıbel-i 
şer‘den mansûb vasî olan Mehmed Reis b. Abdullah nâm kimesne mahzarında, 
merhûm-ı mezbûrun zevcesi ve vârisi hâmiletü hâze’l-kitâb Râziye Hâtun bt. 
Seyfullah’dan sâdır olan da‘vâ-yı sahîha-i şer‘iyyede gıbbe’l-istişhâd şöyle şehâdet 
ettiler ki müdde‘iye-i mezkûrenin müteveffâ-yı mesfûrun zimmetinde, nikâhında 
ma‘kūdun aleyh olan mehr-i müecceli cihetinden lâzımü’l-edâ ve vâcibü’l-kazâ 
râyicü’l-vakt bin akçe hakkı vardır. Müdde‘iye-i mezbûrenin meblağ-ı merkūmu 
kısmen veya tamâmen müteveffâ-yı mezkûrdan veya vekîlinden ahz ü kabz et-
mediğine, hibe etmediğine, bi vechin mine’l-vücûh zimmetini ibrâ etmediğine 
dâir yemîn etmesinden sonra şâhidlerin şehâdetleri ba‘de ri‘âyeti şerâiti’l-kabûl 
inde’ş-şer‘ makbûl ve mu‘teber olmağın hâkim-i askerî, şehâdetleri mûcebince 
meblağ-ı mezbûrun müteveffâ-yı mezbûrun muhallefâtından müdde‘iye-i 
mersûmeye ödenmesine hükm etti.
Cerâ zâlike ve hurrire fî evâsıtı şehri Zilka‘de sene sitte ve elf.
Şuhûd: Ahmed Reis b. İlyas, Said b. Abdullah, Hasan b. Abdullah, el-Hâc Mustafa 
b. Murad, Veli Reis b. Ali, Hüsrev b. Abdullah, Mehmed b. Ali ve gayruhüm

437 [64b-2] Hüseyin Bey’in Perviz Bey’den peynir satın aldığı ve kalan 
alacağı olmadığı
Mahmiye-i Galata dâhilinde vâki‘ Bereketoğlu mahallesi sâkinlerinden olup 
bundan akdem vefât eden merhûm Hüseyin Bey b. Abdullah nâm cündînin 
muhallefâtına vâzı‘ü’l-yed olup mahmiye-i mezbûre ve Havâss-ı Kostantıniyye’de 
beytülmâl-i hâs emîni olan fahrü’l-ümenâ Mehmed Çavuş b. Abdullah ve Da-
vud Çavuş b. Abdullah ve beytülmâl-i mezbûrun nâzırı olan Mustafa Bey b. Ab-
dullah nâm kimesneler meclis-i şer‘-i şerîf-i lâzımü’t-tevkīrde işbu sâhibü’l-kitâb 
Hâslar kazâsına tâbi‘ Bosna Filibozu demekle ma‘rûf yaylakda vâki‘ mandıraları 
mutasarrıf olan Perviz Bey b. Abdullah nâm cündînin muvâcehesinde takrîr-i 
kelâm edip merhûm-ı mezbûr Hüseyin Bey hâl-i hayâtında ve kemâl-i sıhhatinde 
mersûm Perviz Bey’e peynir için yetmiş bin nakd-i râyic fi’l-vakt akçe verip hâlen 
meblağ-ı merkūm yetmiş bin akçeden otuz beş bin yedi yüz altmış sekiz akçe-
sini emânet ve nezâretimiz hasebiyle alıp kabz edip bâkī zimmetinde otuz dört 
bin iki yüz otuz iki akçe kalmış suâl olunup mûcebin taleb ederiz dediklerinde 
gıbbe’s-suâl mersûm Perviz Bey meblağ-ı merkūm yetmiş bin akçeden bâkī ka-
lan otuz dört bin iki yüz otuz iki akçelik müteveffâ-yı mesfûr Hüseyin Bey’e hâl-i 
hayâtında ve kemâl-i sıhhatinde peynirden meblağ mersûm yetmiş bin akçeden 
zimmetimde bir akçe ve bir habbe bâkī kalmamışdır dedikde fi’l-vâki‘ merhûm-ı 
mezbûra otuz dört bin iki yüz otuz iki akçelik hâl-i hayâtında ve kemâl-i sıhha-
tinde peynir verdiğine beyyine taleb olundukda udûl-i müslimînden Mehmed b. 
Kasım ve Rıdvan Bey b. Abdullah el-Cündî ve Sefer Bey b. Abdullah nâm kimes-
neler li ecli’ş-şehâde meclis-i şer‘-i şerîfe hâzırûn olup gıbbe’l-istişhâdi’ş-şer‘î şöyle 
şehâdet-i şer‘iyye eylediler ki fi’l-vâki‘ müteveffâ-yı mezbûr Hüseyin Bey’e hâl-i 
hayâtında ve kemâl-i sıhhatinde otuz dört bin iki yüz otuz iki akçelik peyniri bi-
zim huzûrumuzda teslîm eylemişdir husûs-ı mezbûra şâhidleriz ve şehâdet dahi 
ederiz dediklerinde şehâdetleri hayyiz-i kabûlde vâki‘ oldukdan sonra mâ hüve’l-
vâki‘ bi’t-taleb ketb olunup yed-i tâlibe vaz‘ olundu.
Tahrîren fî evâsıtı Zilka‘de sene sitte ve elf.
Şuhûd: Es-Sâbikūn







438 [64b-3, Arapça] Ahmed Reis’in ödünçten Haydar b. Abdullah’ta 
alacağı olduğu
Udûlden Veli Reis b. Ali ve Süleyman Reis b. Mehmed nâm kimesneler meclis-i 
şer‘-i şerîf ve mahfil-i dîn-i münîfe hâzırân olup, dâhil-i mahmiye-i Galata 
mahallâtından Şehsüvar mahallesinde bundan akdem fevt olan merhûm Hay-
dar b. Abdullah’ın Ömer, Osman ve Âmine nâm evlâd-ı sıgārına kıbel-i şer‘den 
mansûb vasî olan Mehmed Reis b. Abdullah nâm kimesne mahzarında, hâmil-i 
hâze’l-kitâb Ahmed Reis b. İlyas’dan sâdır olan da‘vâ-yı sahîha-i şer‘iyyede gıbbe’l-
istişhâd şöyle şehâdet ettiler ki müteveffâ-yı merkūm hâl-i hayâtında ve kemâl-i 
sıhhatinde bizim yanımızda ve katımızda zimmetinde müdde‘î-i mezbûra karz-ı 
şer‘î cihetinden râyicü’l-vakt bin beş yüz akçe deyni olduğunu ikrâr ve i‘tirâf 
etti. Müdde‘î-i mesfûrun meblağ-ı merkūmu kısmen veya tamâmen müteveffâ-
yı mezkûrdan veya vekîlinden ahz ü kabz etmediğine, hibe etmediğine, bi vec-
hin mine’l-vücûh zimmetini ibrâ etmediğine dâir yemîn etmesinden sonra 
şâhidlerin şehâdetleri ba‘de ri‘âyeti şerâiti’l-kabûl inde’ş-şer‘ makbûl ve mu‘teber 
olmağın hâkim-i askerî, şehâdetleri mûcebince meblağ-ı mezbûrun müteveffâ-yı 
mezbûrun muhallefâtından müdde‘iye-i mersûmeye ödenmesine hükm etti.
Cerâ ve hurrire fî evâsıtı Zilka‘de sene sitte ve elf.
Şuhûd: Said b. Abdullah, Hasan b. Abdullah, el-Hâc Mustafa b. Murad, Mustafa b. 
Ali, Mehmed b. Ali, Murad b. Abdullah ve gayruhüm mine’l-hâzırîn

439 [65a-1, Arapça] Sâkine Hatun bt. el-Hâc Pîrî’nin evini vakfettiği
Elhamdü lillâhi’llezî ce‘ale’d-dünyâ mezra‘ate’l-âhire li üli’l-hayrât ve ce‘ale’s-
sadakāt zeri‘atün ilâ duhûli’l-cennât ve vusûli’d-derecât. Ve’s-salâtü ve’s-selâmü 
alâ nebiyyihî Muhammedin şefî‘i’l-usât [fî] yevme’l-arasât ve alâ âlihî ve ashâbihî 
zevi’l-mükerremât. Ve ba‘de işbu mazmûnunda vakıf kurma irâdesinden bahse-
den kayd sahîh ve şer‘î bir hüccet ve sarîh ve mer‘î bir vesîkadır.
Udûlden Mustafa b. Turgud, Ömer b. Mehmed, Abdi Reis b. Sefer ve Abdi Bey b. 
Abdullah el-Cündî nâm kimesneler meclis-i şer‘-i şerîf-i Ahmedî ve mahfil-i dîn-i 
münîf-i Muhammedî’ye hâzırûn olup, hâric-i mahmiye-i Galata mahallâtından 
Mustafa Ağa mahallesinde bundan akdem vefât eden Sâkine Hâtun bt. el-Hâc 
Pîrî’nin muhallefâtına vâzı‘-ı yed olan, Galata ve Havâss-ı mahrûse-i Kostantıniyye’de 
vâki‘ beytülmâl-i hâs emîni Mehmed Çavuş b. Abdullah nâm hasm-ı câhid mah-
zarında ve merhûme-i mezbûrenin zevci ve vârisi olan fahrü’l-kuzât Kâmil Efen-
di b. eş-Şeyh Hamid’in mahzarında, hâmil-i hâze’l-kitâb Mahmud b. Mehmed 
er-Reisü’s-sultânîden sâdır olan da‘vâ-yı sahîha-i şer‘iyyede gıbbe’l-istişhâd şöyle 
şehâdet ettiler ki müteveffât-ı merkūme Sâkine Hâtun, zeyilde mezkûr târihden 
mukaddem 1001 senesi Ramazân-ı mübârekinde, işbu vakıf ikrârının kendisin-
den sudûruna kadar sâhibi ve mâliki olduğu elinde ve taht-ı tasarrufunda bulun-
durduğu, mahalle-i mezbûrede vâki‘, bir beyt-i süflîyi, su kuyusunu, helâyı, eşcâr-ı 
müsmire ve gayr-ı müsmireyi hâvî bahçeyi müştemil olan ve bir tarafdan Abdi Bey 
b. Abdullah mülkü, öteki tarafdan Memi Reis b. Abdullah mülkü, diğer tarafdan 
Mustafa ve Rahime mülkü ve diğer tarafdan da tarîk-i hâs ile mahdûd bulunan 
cemî‘ menzilini cümle tevâbi‘ ve levâhıkı ve kâffe-i hukūk ve merâfıkı ile, hasbeten 
lillâhi’l-aliyyi’l-azîm ve haseneten li rûhi Resûlihi’l-kerîm ve hereben min ikābihi’l-
elîm yevme lâ yenfa‘u mâlün ve lâ benûn illâ men etallâhe bi kalbin selîm, niyet-i 
hâlisa ve taviyyet-i sâfiye ile haps ve vakf etti. Vâkıfe-i mezbûre menzilde süknâyı 
evvelâ müddet-i hayâtınca kendisine, vefâtından sonra zevci merhûm Ahmed 
Reis’in Mustafa ve Rahime nâm evlâdına, sonra onların evlâdına, neslen ba‘de nes-
lin fer‘an gıbbe aslin zükûr ve inâsdan evlâd-ı evlâd-ı evlâdına şart etti. Bunların 
inkırâzından sonra -ne‘ûzü billâh min hâze’l-kıyâs- süknâyı vâkıfe-i mezbûrenin 
âzâdlı câriyeleri olan Nâzenin bt. Abdullah ve Hümâ bt. Abdullah’a, sonra onla-
rın evlâdına, evlâd-ı evlâdına, zükûr ve inâsdan evlâd-ı evlâd-ı evlâdına şart etti. 
Ba‘de’l-inkırâz, menzil-i merkūmun mütevellî yediyle icâre-i mu‘tâde ile kirâya 
verilmesini, icâreden hâsıl olan mikdârın mahalle-i mezbûre imâmına, her gün 
huzûrunda üç kere İhlâs sûresini tilâvet edip sevâbını vâkıfe-i merkūmenin rûhuna 
hediye etmesi mukābilinde verilmesini şart etti. Vâkıfe-i mezbûre, ba‘de’t-tahliyye 
ve’t-tekābuz menzil-i mesfûru mülkiyetinden izâle ve yedinden ihrâc edip tescîl 
maksadıyla mütevellî nasb ettiği mezbûr Mahmud Reis’e teslîm etti. O da tesellüm 
ve kabz etti. Tevliyyeti mezkûr Mahmud Reis’e sonra ahâlî-i mahalle-i mersûmenin 
emîn ve mu‘temed kimesneler arasından seçeceği kimesneye şart etti. Hâkim vak-
fın sıhhat ve lüzûmuna hükm etti. Şehâdetleri ba‘de ri‘âyeti şerâiti’l-kabûl inde’ş-
şer‘ makbûl ve mu‘teber olduğunda ve menzil-i mezbûr vakfının müteveffât-ı 
merhûmeden sâdır olduğu sâbit olduğunda hâkim-i askerî, hüküm için îcâb eden 
şartlara da ri‘âyet ederek vakf-ı mezbûrun sıhhatine ve lüzûmuna hükm etti.
Cerâ zâlike ve hurrire fî evâsıtı şehri Zilka‘de min şühûri sene sitte ve elf.
Şuhûdü’l-hâl: El-Hâc Eyüb el-Mülâzım, Ali b. Mustafa, Derviş Reis b. Halil, Mus-
tafa b. Ali, Cârullah b. Resul, Mustafa b. Ali, Hüsrev b. Abdullah ve gayruhüm

440 [65a-2] Mehmed b. Pervane’nin muhallefâtı
Hâl-i hayâtında kazâ-i mahmiye-i Galata tevâbi‘inden Beşiktaş mahallâtından Si-
nan Paşa mahallesinde sâkin iken bundan akdem Akdeniz’de vefât edip geride 
verâsetinin kendilerine münhasır olduğu Âişe ve Fâtıma bintey Pervâne nâm ana 
baba bir kız karındaşlarını, ana bir Hüseyin b. Hasan nâm erkek karındaşını bıra-
kan merhûm Mehmed b. Pervâne er-Râcilin muhallefâtıdır.
Kıymeti
Dolab
Diğer dolab-ı sagīr
Köhne kadife yastık
Döşek-i beledî köhne
Minder
Yastık kadife köhne
Demir sini
Kazgan
Değirmen
Berber çarhı
Sahan-ı köhne
Tepsi-i kalayî
Leğen-i köhne 2
Tencere 1
Varın? 1
Harbe 1
Demir kürek
Bel
Varul
Hırdavât-ı demir
Demir küskü

…? köhne …?
Barut ber vech-i tahmîn vakıyye 2
Zikr olunan esbâb ber vech-i 
tahmîn

1.000
Hâne der mahalle-i mezbûre 15.000
Yekûn meblağ 16.000
Minhe’l-ihrâcât
Deyn-i müsbet li Hüseyin b. 
Hasan

1.000
Resm-i kısmet ve ihzâriyye 480
Yekûn 1.480
El-Bâkī
Hisse-i uht li eb ve üm 4.840
Hisse-i uht li eb ve üm 4.840
Hisse-i ah li üm 4.840
Hurrire bi ma‘rifeti’l-fakīr Kerâmi 
el-Kassâmü’l-askerî bi Galata 
ve Havâss-ı Kostantıniyye el-
mahmiyye

[65b] Yevmü’l-ehad fî gurreti garrâ ve matla‘-ı a‘lâ-yı Zilhicceti’ş-
şerîfe sene sitte ve elf

441 [65b-1, Arapça] Mahmud ve Ahmed’in Habibe’nin vârisleri olduğu 
yönündeki şehâdet
İbradı kadısı kıdvetü kuzâti’l-islâm umdetü vülâti’l-enâm mevlânâ Musa 
Efendi’nin mahkemesinden zeyilde mezkûr senenin Ramazân-ı mübâreki 
târihiyle müverrah, imzâsı ile mümzâ, hatemi ile mahtûm hüccet-i şer‘iyye vârid 
oldukda, mazmûnunda es-Seyyid Abdülkādir b. İlyas ve Hüseyin b. Mustafa 
nâm kimesneler Mahmud ve Ahmed ibney Nebi’den sâdır olan da‘vâ-yı sahîha-i 
şer‘iyyede gıbbe’l-istişhâd şöyle şehâdet ettiler ki müdde‘iyeyn-i mezbûreyn, 
hâric-i mahmiye-i Galata mahallâtından Cihangir mahallesinde bundan ak-
dem vefât edip muhallefâtı Râziye bt. Abdullah ve Fâtıma bt. Abdullah Çelebi 
nâm hâtunlar yedleriyle zabt olunan Habibe bt. Abdullah’ın usûbet-i nesebiyye 
cihetiyle vârisleridir. Mezbûre Habibe bt. Abdullah, el-Hâc Ebûbekir’in müşterâsı 
ve ümm-i veledidir. Merkūm el-Hâc Ebûbekir de Mehmed’in oğludur. Mehmed 
de Ali’nin oğludur. Müdde‘iyeyn-i mezbûreyn ise Nebi’nin sulbî oğullarıdır. Nebi 
ise Mahmud’un sulbî oğludur. Mahmud da müdde‘iyeyn-i merkūmeynin cedd-i 
a‘lâları olan merkūm Ali’nin sulbî oğludur. Verâseti, sagīre-i mesfûre Fâtıma’ya 
ve müdde‘iyeyn-i mezbûreyn Mahmud ve Ahmed’e münhasırdır. Onlardan başka 
vâris ve terekeye müstahık kimesne ma‘lûmumuz değildir. Sonra mezbûr Ahmed, 
karındaşı hâmil-i hâze’l-kitâb Mehmed’i hakkının kabz ve îsâline ve kabz ve îsâl 
için hîn-i hâcetde hükkâm-ı kirâm indinde mürâfa‘aya vekîl edip nefsine nâib kıldı. 
O da meclis-i tevkîlde vekâlet-i mezbûreyi kabûl etti. Sagīre-i merkūme Fâtıma’nın 
vasîsi meclis-i şer‘a ihzâr olunup hüccet-i şer‘iyye yüzüne okundu. Vâki‘ inkârdan 
sonra isimleri zeyl-i kitâbda muharrer olan Hasan b. Ali ve Üveys b. Ali ve Veli b. 
Musa nâm kimesneler hüccet-i şer‘iyyenin mevlânâ-yı mezbûr Musa Efendi’den 
sâdır olduğuna, yanlarında okunduğuna, huzûrlarında hücceti mühürlediğine ve 
müdde‘iyeyn-i mezbûreyne teslîm ettiğine şehâdet ettiler. Şehâdetleri ba‘de ri‘âyeti 
şerâiti’l-kabûl inde’ş-şer‘ makbûl ve mu‘teber olmağın mûcebince hükm edildi.
Cerâ zâlike ve hurrire fî evveli yevm min Zilhicce eş-şerîfe sene seb‘a ve elf.
Şuhûdü’l-hâl: Es-Seyyid Mahmud b. es-Seyyid Mustafa, Mustafa Çelebi el-
Bevvâbü’s-sultânî, Haydar Çavuş-ı Dergâh-ı âlî, Yusuf b. Abdullah, Veli b. Bâli, 
İbrahim b. Abdullah, Veli (…), İdris b. Yusuf, Muslihiddin Bezzâzistânî, Musli b. 
Ali, Hüsrev b. Abdullah, Mehmed b. Ali, Abdülganî b. Yusuf ve kâtibü’l-hurûf ve 
gayruhüm

442 [65b-2] Habibe Hatun’un sağlığında torununa ve câriyelerine 
bağış yaptığı
Kazâ-i İbradı sükkânından olup husûs-ı âti’z-zikri da‘vâya kendi tarafından 
asâleten ve karındaşı Ahmed tarafından alâ tarîki’s-sübût vekîl-i şer‘îsi olan Mah-
mud b. Nebi nâm kimesne hâric-i Galata’da Cihangir mahallesinde sâkine iken 
fevt olan Habibe Hâtun’un usûbet-i nesebiyye tarîkiyle vârisleri olduklarını nakl-i 
şehâdet ile isbât eylediklerinden sonra mezbûre Habibe Hâtun’un oğlu Abdullah 
Çelebi’nin zevcesi Râziye tarafından vekîli ve kızı Fâtıma tarafından vasîsi olan el-
Hâc Ali b. Abdullah nâm şahsı mahfil-i kazâya ihzâr ve mahzarında takrîr-i kelâm 
edip biz üslûb-ı muharrer üzre vârisi olduğumuz mezbûre Habibe Hâtun sâlifü’z-
zikr Râziye ve kızı Fâtıma ile bir yerde sâkinler iken fevt olup cümle muhallefâtı 
kendilerde kalmış iken hâlen hisse-i şer‘iyyemizi vermekde te‘allül ederler suâl 
olunup alıverilmesini taleb ederiz deyicek gıbbe’s-suâl mezbûr el-Hâc Ali vekâleti 
ve vesâyeti hasebiyle cevâb verip fi’l-hakīka mezbûre Habibe Hâtun oğlu merhûm 
Abdullah Çelebi’nin zevcesi müvekkilem Râziye ve vasîsi olduğum kızı Fâtıma 
ile bir yerde sâkin iken fevt olmuşdur lâkin fevt olmazdan mukaddem hâl-i 
hayâtında ve kemâl-i sıhhatinde mâmelekini bir yere cem‘ edip ahâlî-i mahalleden 
vaz‘ ve şerîf ve sıgār ve kibâr huzûrunda esbâbının ba‘zısını mu‘takalarına hibe ve 
tasadduk edip ve mâlik olduğu nukūddan dahi Kamer nâm câriyesine iki bin ve 
Peymâne ve Hatice ve Belkıs nâm câriyelerine biner akçe verip ve bundan mâ‘adâ 
bâkī altmış bin akçesi kalıp onu dahi mezbûre Habibe’nin oğlu kızı Fâtıma’ya hibe 
ve temlîk edip yine hâl-i hayâtında ben vesâyetim hasebiyle kabz eylemiş idim 
ziyâde bir akçe ve bir habbesi kalmamışdır deyicek müdde‘î-i mezbûr Mahmud’un 
zikr olunan hibe husûsunu inkârından sonra mezkûr el-Hâc Ali’nin da‘vâsına 
muvâfık beyyine taleb olundukda udûl-i müslimînden mahalle-i merkūme imâmı 
Mustafa Halîfe b. Hoca Cihan ve fahrü’l-akrân Mehmed Çavuş ve Ahmed b. Lütfi 
nâm müezzin ve Ferruh b. Abdullah nâm müezzin ve Cafer b. Abdullah ve Musa b. 
Yahya nâm kimesneler li ecli’ş-şehâde hâzırûn olup ve edâ-i şehâdet-i şer‘iyye edip 
fi’l-hakīka merkūme Habibe Hâtun hâl-i hayâtında oğlu Abdullah Çelebi’nin kızı 
mezbûre Fâtıma’ya altmış bin akçe hibe edip ve câriyelerine dahi üslûb-ı muhar-
rer üzre tasadduk ve hibe eylediği vâki‘ ve sahîhadır bu husûsa şâhidleriz şehâdet 
dahi ederiz dediklerinde ba‘de’t-ta‘dîl ve’t-tezkiyye şehâdetleri hayyiz-i kabûlde 
vâki‘ olup ol ki vâki‘ hâldir bi’t-taleb ketb ve zabt olundu.
Tahrîren fî gurreti Zilhicceti’ş-şerîfe sene sitte ve elf.
Şuhûdü’l-hâl: Es-Sâbikūn

443 [66a-1] Âlime bt. Mustafa’nın askerî olduğu ve muhallefâtının askerî 
kassâm tarafından taksim edilmesi gerektiği
El-emru kemâ zükire fîhi harrerehû el-fakīr Abdülbâkī b. Mehmed el-Kadı bi 
asâkiri Rumeli. Ufiye anhümâ
Medîne-i Hazret-i Ebî Eyyûbi el-Ensârî -aleyhi rahmetü’l-Bârî- mahallâtından 
Câmi‘-i Kebîr mahallesinde sâbıkan müteveffât olan Âlime bt. Mustafa nâm 
hâtunun vârisleri Sâliha bt. Hüseyin ve zevci el-Hâc Receb b. Emirşah tarafın-
dan vekîl-i şer‘îsi olan fahrü’l-eimme Abbas b. İbrahim meclis-i şer‘-i şerîfe gelip 
âti’z-zikr olan husûslarının üzerine varılıp mahallesinden tefahhus olunması-
nı taleb edip kıbel-i hâkim-i asâkirîden müstakil kassâm alınmasın [taleb] ey-
ledikleri bâ‘isden fahrü’l-kuzât mevlânâ İshak Efendi ta‘yîn ve irsâl olundukda 
varıp medîne-i merkūmede zikr olunan câmi‘-i şerîfde akd-i meclis-i şer‘ edip 
bi’l-fi‘l mûmâ-ileyh Hazret-i Ebî Eyyûb müderrisi olan usvetü’l-muhakkikīn 
ve zübdetü’l-müdakkikīn yenbû‘ü’l-fazli ve’l-yakīn Mustafa Efendi eş-şehîr bi 
Nefeszâde ce‘ale’llâhu lehü’l-hüsnâ ve ziyâde ve hutebâ ve eimme ve sâir a‘yân ve 
eşrâfdan cem‘-i kesîr-i fuhûl ve cemm-i gafîr mine’l-udûl huzûrlarında merkūme 
Sâliha bi’l-asâle ve vekîl-i merkūm Abbas b. İbrahim bi’l-vekâle takrîr-i kelâm 
ve ta‘bîr ani’l-merâm kılıp müteveffât-ı merkūmenin verâseti mezbûre Sâliha 
ile zevci merkūm el-Hâc Receb’e münhasıra olup vâris-i kebîrleri olmağla 
merhûme-i merkūmenin muhallefâtı beynlerinde bi’t-terâzî taksîm ve tevzî‘ edip 
her biri hisselerine vâzı‘ü’l-yed olup mutasarrıflar iken hâlen Gabrova? kadısı 
cânibinden merhûme-i mezbûre sülüs vasiyyeti vardır deyû merkūm Receb yü-
züne da‘vâ edip dahl ederler ma‘a hâzâ müteveffât-ı mezbûre askerîdir bu sebeble 
cemî‘ husûsunu hâkim-i askerî istimâ‘ eylemesin taleb ederiz deyû merhûmenin 
askerîliği bî-garaz müslümanlardan suâl ve tefahhus olunsun dediklerinde fi’l-
vâki‘ husûs-ı mezbûr tefahhus olundukda umdetü’l-hutebâ Ramazan b. Mehmed 
ve fahrü’l-eimme Abdülkādir Halîfe b. Mehmed ve Mehmed b. Abdülkādir el-
İmâm ve Muslihiddin b. Muzaffer el-İmâm ve türbedâr Kasım Halîfe b. Abdul-
lah ve Mahmud b. Mehmed el-Hâfız ve sâir bî-garaz müslümanlar fi’l-hakīka 
müteveffât-ı merkūmenin babası Mustafa yevmî on sekiz akçe ile hâssa hayyâtîn 
zümresinden olup ve zevci el-Hâc Receb dahi yevmî üç akçe ile nefs-i İznik’de 
Eşrefüddin vakfı’nın berât-ı pâdişâhî ile mütevellîsi olup merhûme hem askerî 
kızıdır ve hem askerî taht-ı nikâhında iken fevt olup iki hamiyyetle askerîdir 
kısmeti ve sâir umûru âmmeten ve kâffeten askerîye müte‘allikdir deyû haber 
verdikleri bâ‘isden müteveffât-ı merkūmenin askerîliği zâhir ve bâhir olmağın 
vâki‘ hâli mevlânâ-yı mezbûr cem‘-i kesir huzûrlarında tahrîr edip ba‘dehû gelip 
meclis-i şer‘-i şerîfde haber vericek merkūme Sâliha ile mesfûr el-Hâc Receb’in 
muhallefât-ı müteveffât-ı mezbûreyi mukaddemâ beynlerinde bi tarîki’t-terâzî 
taksîm ve tevzî‘leri üzre ibkā ve mukarrer kılındı mâdâmki ba‘de’l-yevm âti’z-zikr 
olan sülüs vasiyyet husûsu hâkim-i askerî huzûrunda şer‘-i şerîf ile sâbit ve zâhir 
olmaya hâricden vech-i meşrûh üzre dahl olunmaya deyû ber sebîl-i temessük 
tahrîr olunup yed-i tâlibe def ‘ olundu.
Tahrîren fî evâhiri şehri Zilka‘de eş-şerîfe sene sitte ve elf mine’l-hicreti’n-
nebeviyye.
Şuhûd: Mevlânâ Hasan Halîfe b. Menteş, Mehmed Dede b. İvaz el-İmâm, el-Hâc 
(…) b. Mehmed el-askerî, Ebûbekir b. Abdülkādir el-İmâm, el-Hâc Mustafa b. Ab-
düllatif, Ahmed b. Abdullah, Mahmud b. Abdullah, Mustafa b. İskender er-Râcil 
ve gayruhüm mine’l-hâzırîn

444 [66a-2] Âlime Hatun bt. Mustafa’nın muhallefâtı
Medîne-i Ebî Eyyûb-i Ensârî -aleyhi rahmetü’l-Bârî- mahallâtından Câmi‘-i Kebîr 
mahallesinde vefât edip geride verâsetin kendilerine münhasır olduğu el-Hâc Re-
ceb b. Emirşah nâm zevcini ve Sâliha bt. Hüseyin Bey nâm diğer vârisini bırakan 
merhûme Âlime Hâtun bt. Mustafa’nın muhallefâtıdır.
Vaka‘a’l-kısmet ve’t-tahrîr fî evâhiri şehri Zilka‘de eş-şerîfe sene sitte ve elf.
Kıymeti
Hâne der mahalle-i mezbûre 50.000
Hâne-i diğer der mahalle-i 
mezbûre

20.000
Câriye be nâm-ı Mehtab 8.000
Câriye be nâm-ı Kahraman 8.000
Arazi-i pereme der iskele-i 
kadîme, kıt‘a 5

1.000
Bilezik 2 kıt‘a, miskāl 50 6.000
Sorguç, kıt‘a 1 5.000
Lü’lü’ dizi 2 300
Meftûl, kıt‘a 1 2.000
Zünnârî kuşak 1 6.000
Küpe-i la‘l 300
Hâtem ma‘a saçbağı 1.000
Döşek-i çatma, kıt‘a 3 1.500

Çatma minder kıt‘a 4 1.200
Makramalar aded 3 200
Bohça kıt‘a 6 600

Çarşaf-ı münakkaş 4 1.000
Peşkir-i münakkaş ve yemeni 2 300
Cibinlik, peşkir ve kundak yorgan 
ve bir çift bağırdak

1.000
Münakkaş sofra, kıt‘a 1 100
Kadife yastık, kıt‘a 6 1.200
İzâr-ı köhne kıt‘a 1 100
Kürdî yeşil kıt‘a 1 600
Kemha kaftan sürmâî, kıt‘a 1 1.000
Kemha kaftan kürklü kapama 1 800
Atlas-ı sürh kaftan 1 1.200
Sarı atlas kaftan 1 800
Kemha kaftan bağdâdî 2 1.000
Kaftan terlik 2 400
Alaca fi resküri 1 500
Zıbın-ı bağdâdî kıt‘a 3 600
Arakiyye çift 2 25
Tülbent-i kuşak 1 200
Gömlek aded 3 500
Nezkeb-i atîk 3 150
Cümle esbâbı mükemmel 500
Destmâllar 300
Def‘a zünnârî kuşak 300
Gülâbdân ma‘a ayna 500
Leğen örtüsü 1.500
Ocak yaşmağı kıt‘a 1 500

[66b] Ferâce-i atîk 400
Mor çuka ferâce 300
Kürdî çuka 400

Çatma yorgan, kıt‘a 2 600 1600
Yorgan-ı basma 1 400
Yorgan-ı yeşil çatma 1.000
Kaliçe-i kebîr, kıt‘a 2 1050
Kaliçe-i küçük, kıt‘a 2 500
Gılâf-ı döşek aded 4 400
Minder gılâfı aded 4 300
Yastık gılâfı 8 350
Yorgan-ı beledî köhne aded 2 200
Velense ve keçe 2 400
Kelâm-ı şerîf 1 600
Evânî-i nühâs tencere bakraç 
sahan leğen ibrik güğüm 
maşraba tepsi

1.200
Yekûn 135.275
Minhâ ihrâcât

8.600 
Berâ-yı 
kısmet 
ve techîz 
ve resm-i 
dellâliyye 
ve harc-ı 
dükkân ve 
gayruh.
El-Bâkī beyne’l-verese 129.675
Minhâ
Hisse-i zevc el-Hâc Receb 63.337,5
Hisse-i Sâliha, asabe 63.337,5 
Hurrire zâlike bi ma‘rifeti’l-fakīr İshak b. Hüsam el-memûr bi istimâ‘i hâzihi’l-
kaziyye bi emri men bi yedihî mesâlihi’l-cumhûr. Ufiye anhümâ.

445 [66b-1, Arapça] Mehmed b. Ali’nin Eflak asıllı câriyesini âzat ettiği
Mehmed b. Ali, uzun boylu, açık kaşlı, beyaz tenli, koyun gözlü, sağ elinde eser-i 
cerh bulunan Eflakıyyetü’l-asl hâmile-i hâze’l-kitâb Yasemin bt. Abdullah nâm 
câriye-i memlûkesini, hasbeten lillâhi’l-aliyyi’l-azîm yevme lâ yenfa‘u mâlün ve 
lâ benûn illâ men etallâhe bi kalbin selîm, âzâd ve tahrîr etti. Vâki‘ ikrâr câriye-i 
mezbûre tarafından bi’l-muvâcehe tasdîk edildi. Câriye-i mezbûre ba‘de’l-yevm 
bu sûretle sâir harâir-i asliyyât-ı mükellefât gibi hürre oldu. Efendilerin âzâdlı kö-
leleri üzerinde şer‘an sâhib oldukları velâ hakkından başka üzerinde kimesnenin 
bir hakkı kalmadı.
Cerâ zâlike ve hurrire fi’t-târihi’l-mezbûr.
Şuhûd: Kenan b. Abdullah, Hasan b. Abdullah, Muslihiddin b. Ömer, el-Hâc Ha-
san b. Hüseyin el-Bezzâz, Derviş b. İvaz ve gayruhüm

446 [66b-2, Arapça] Âişe bt. Gazi Bey’in Frenk asıllı kölesini sözleşmeli 
olarak âzat ettiği
Zevcesi Âişe bt. Gāzi Bey kıbelinden âti’z-zikr kitâbet ikrârına vekâleti Mustafa 
b. Abdullah et-Tâcir ve Hasan b. Abdullah er-Reisü’s-sultânî nâm kimesnelerin 
şehâdetleri ile sâbit olan Mehmed b. Cafer Bey nâm kimesne meclis-i şer‘-i şerîfe 
hâzır olup, müvekkile-i mezbûresinin taht-ı mülkünde bulunan esmer, kara gözlü, 
açık kaşlı, uzun boylu, Efrenciyyü’l-asl hâmil-i hâze’l-kitâb Celur v. Bartur nâm 
zimmî abd-i memlûkünü zeyl-i kitâbda mezkûr günden i‘tibâren yedi sene hizmet 
etmesi mukābilinde vekâlet-i mahkiyesi hasebiyle kitâbete kesdiğini ikrâr ve i‘tirâf 
etti. Abd-i mezkûr da bi’l-muvâcehe bunu kabûl etti. Abd-i mezbûr, hizmet-i 
mezkûreyi tâm ve kâmilen edâ ettiğinde sâir ahrâr-ı asliyyîn gibi hür olacakdır. 
Vâki‘ ikrâr, abd-i mevsûf-ı mezkûr tarafından vicâhen ve şifâhen tasdîk edildi.
Cerâ zâlike ve hurrire fi’l-yevmi’s-sâbi‘ min şehri Zilhicceti’ş-şerîfe sene sitte ve elf .
Şuhûd: Abdullah Efendi el-İmâm, es-Seyyid el-Mu‘allim, Cafer b. İbrahim er-
Reisü’s-sultânî, Ahmed Hoca, Ömer Çelebi b. Ali er-Reisü’s-sultânî, Hüseyin b. 
Abdullah el-Müezzin el-Mütevellî

447 [66b-3] Vasî Ali Kethüdâ’nın ibrâ edildiği
Hâric-i Galata’da Beşiktaş mahallâtından Sinan Paşa mahallesinde sâkin iken fevt 
olan merhûm Kayık Mehmed’in sulbiye kızı olup mahkeme-i şerîfede şuhûd-ı 
udûl ile bülûğ ve rüşdü sâbit olan Râziye Hâtun’un husûs-ı âti’z-zikre bimâ hüve 
nehcü’ş-şer‘î ahrâr-ı müslimînden mütevellî Mehmed Bey b. Abdullah ve fahrü’z-
zu‘amâ Mustafa Bey b. Abdullah şehâdetleri ile vekâleti sâbit olan zevci Receb 
Bey b. Abdullah meclis-i şer‘-i şerîf sânehallahu te‘âlâ ani’t-tağyîr ve’t-tahrîfde 
işbu sâhibü’l-kitâbü’s-sahîfe es-sahîhatü’ş-şer‘iyye mezbûre Râziye’nin sagīr iken 
vasiyy-i muhtârı olan fahrü’l-akrân Ali Kethüdâ b. Abdülmennân muvâcehesinde 
ikrâr-ı sahîh-i şer‘î ve i‘tirâf-ı sarîh-i mer‘î kılıp zevcem ve müvekkilem mesfûre 
Râziye Hâtun’a babasından intikāl eden hissesi ve hakkı merkūm Ali Kethüdâ zab-
tında murâbahası ile cem‘an üç yüz doksan altı bin sekiz yüz yirmi bir akçe olup 
meblağ-ı mezbûrdan seksen beş bin yüz akçesi müvekkilemin nafaka ve kisve ve 
bir kaç zî-kıymet çapraz ve yakalık ve sâir mesâlih-i mühimmesi için ipek ve sır-
ma mesâ[ri]fine alınmış olup ve hâlen dahi iki bin dört yüz yetmiş sekiz aded 
meskûk ve madrûb kâmilü’l-vezn ve sahîhü’l-ayâr filori ki her filori yüz yirmişer 
akçe hesâbı üzredir ve yine bundan mâ‘adâ on dokuz aded haçlı filori ve otuz 
dört aded tâmmü’l-vezn ve bir kıt‘a nısf guruş ve dokuz bin Osmânî ki cümle 
guruş iki bin üç yüz doksan beş akçe olur ve bin akçeye bir mikdâr buğday dahi 
ki mukaddemâ zikr olunan masraf ile cem‘an vasiyy-i merkūm Ali Kethüdâ zim-
metinde üç yüz doksan altı bin sekiz yüz yirmi bir akçe ki vekâletim hasebiyle 
bî-kusûr ve-lâ küsûr alıp kabz eyledim ve ba‘dehû yine kendisi ile ma‘an varıp 
a‘yân ve eşrâf huzûrunda zevcem mezbûre Râziye’ye teslîm eyledim el-hâletü 
hâzihî hâzâ vasiyy-i merkūm Ali Kethüdâ’nın zimmetinde müvekkilem ve zevcem 
mezbûre Râziye’nin bir akçe ve bir habbe hakkı bâkī kalmadı zimmetini ibrâ-i âm 
ile ibrâ ve iskāt-ı [66b] tâm ile iskāt eylemişdir eğer ba‘de’l-yevm vekîlimden veya 
benden husûs-ı merkūma müte‘allik da‘vâ ve nizâ‘ sudûr ve zuhûr eder ise lede’l-
hükkâmi’l-kirâm mesmû‘a ve makbûle olmaya dedikde mukırr-ı merkūm vekîlin 
vekâleti hasebiyle olan ikrârını mukarrun leh mesfûr Ali Kethüdâ dahi vicâhen ve 
şifâhen tasdîk ve tahkīk eyledikden sonra vâki‘ hâl gıbbe’t-taleb temessük ecli için 
ketb ve zabt olundu.
Tahrîren fî evâsıtı Zilhicceti’ş-şerîfe sene sitte ve elf.
Şuhûd: Hüseyin Bey el-Cündî, Sinan Çavuş, Haydar Bey b. Abdullah, Süleyman 
Çavuş, Mahmud Bey ez-Za‘îm, Ahmed b. Abdullah er-Râcil, Hasan Halîfe el-
Müezzin, Süleyman Reis, Bayram Bey b. Abdullah, Hüseyin b. Abdullah, Mehmed 
Çelebi b. Sinan, Mustafa Çelebi el-Bevvâbü’s-sultânî ve gayruhüm

448 [67a-1, Arapça] Hasan Reis’in Macar asıllı kölesini âzat ettiği
Hâric-i mahmiye-i Galata mahallâtından Tahtamescid mahallesi sükkânından 
Hasan Reis b. Abdullah nâm kimesne meclis-i şer‘-i şerîf masûn ani’t-tahrîfe 
hâzır olup kendisine rıkkını mu‘terif olan, uzun boylu, açık kaşlı, sol elinde eser-i 
cerh, sağ gözünde eser-i beyaz olan Macariyyü’l-asl hâmil-i hâze’l-kitâb Petro v. 
Nuş nâm abd-i memlûkünü, hasbeten lillâhi’l-aliyyi’l-azîm ve taleben li merzâti 
rabbihi’l-kerîm yevme lâ yenfa‘u mâlün ve lâ benûn illâ men etallâhe bi kalbin 
selîm, âzâd ve tahrîr ettiğini ikrâr ve i‘tirâf eyledi. Vâki‘ ikrâr gulâm-ı mezbûr 
tarafından vicâhen ve şifâhen tasdîk edildi. Gulâm-ı mevsûf-ı mezbûr bu sûretle 
sâir ahrâr-ı asliyyîn-i mükellefîn gibi hür oldu. Efendilerin âzâdlı köleleri üzerin-
de şer‘an sâhib oldukları velâ hakkından başka üzerinde kimesnenin bir hakkı 
kalmadı.
Cerâ zâlike ve hurrire fî evâsıtı şehri Zilhicce sene sitte ve elf.
Şuhûd: Cafer Bey b. Abdullah er-Reisü’s-sultânî, Hüseyin b. Hasan er-Reisü’s-
sultânî, Hasan b. Abdullah, Mehmed b. Abdullah, Hasan b. Abdullah, Hüsrev b. 
Abdullah ve gayruhüm

449 [67a-2, Arapça] Süleyman b. Abdullah’ın Gürcü asıllı kölesini 
âzat ettiği
Hâric-i Galata mahallâtından Sinan Paşa mahallesi sükkânından Süleyman b. Ab-
dullah meclis-i şer‘-i şerîf ve dîn-i münîf el-masûn ani’t-tahrîfe hâzır olup kendisi-
ne rıkkını mu‘terif olan, sarışın, açık kaşlı, koyun gözlü, Gürciyyü’l-asl sırtının sol 
yanında beni, sağ ayağında eser-i cerh bulunan hâmil-i hâze’l-kitâb Receb b. Ab-
dullah nâm abd-i memlûkünü hasbeten lillâhi’l-aliyyi’l-azîm ve taleben li merzâti 
rabbihi’l-kerîm yevme lâ yenfa‘u mâlün ve lâ benûn illâ men etallâhe bi kalbin 
selîm, âzâd ve tahrîr ettiğini ikrâr ve i‘tirâf eyledi. Vâki‘ ikrâr gulâm-ı mezbûr tara-
fından vicâhen ve şifâhen tasdîk edildi. Gulâm-ı mevsûf-ı mezbûr ba‘de’l-yevm bu 
sûretle sâir ahrâr-ı asliyyîn-i mükellefîn gibi hür oldu. Efendilerin âzâdlı köleleri 
üzerinde şer‘an sâhib oldukları velâ hakkından başka üzerinde kimesnenin bir 
hakkı kalmadı.
Cerâ zâlike ve hurrire fî evâsıtı şehri Zilhicceti’ş-şerîfe sene sitte ve elf.
Şuhûd: Mustafa b. Abdullah el-Kâtib, Ahmed b. Abdullah, Haydar Ağa, Sefer Bey 
b. Abdullah ez-Za‘îm, Mustafa Bey b. er-Reisü’s-sultânî, Hasan b. Abdullah el-
Müezzin

450 [67a-3] Râziye Hatun’un bulûğa erdiği ve reşid olduğu
Husûs-ı âti’z-zikre bimâ hüve tarîkü’s-sübût zevcesi ve menkûhası Râziye Hâtun 
tarafından vekîl-i şer‘îsi olan zevci Receb Çavuş b. Abdullah mahfil-i kazâda 
bundan evvel mezbûre Râziye Hâtun’un vasiyy-i muhtârı olan fahrü’l-akrân 
Ali Kethüdâ b. Abdülmennân muvâcehesinde takrîr-i kelâm edip müvekkilem 
ve hâtunum mezbûr Râziye Hâtun hâlen sinn-i bülûğa vâsıl olmuşdur vasiyy-i 
mezbûr zabtında olan mâlını vekâletim hasebiyle taleb ederin dedikde gıbbe’s-
suâl vasiyy-i merkūm Ali Kethüdâ mezbûre Râziye’nin rüşd ve bülûğunu inkâr 
ile cevâb vericek müdde‘î-i merkūmun müdde‘âsına muvâfık beyyine lâzım ol-
mağın udûl-i müslimînden Hüseyin Bey el-Cündî ve mütevellî Mehmed Bey ve 
kâtib Mustafa Bey ve müezzin Hasan Halîfe kıbel-i şer‘den irsâl olundukda varıp 
mezbûre Râziye’den istifsâr-ı hâl eyleyip kendisi bi’z-zât rüşd ve bülûğa vâsıl ol-
duğunu i‘tirâf eylediğinden mâ‘adâ civârında sâkin ehl-i vukūfdan suâl edip onlar 
dahi sinn-i bülûğa vâsıl olduğunu haber verdiklerini üslûb-ı muharrer üzre gelip 
hasm-ı câhid olan mezbûr Ali Kethüdâ muvâcehesinde takrîr ve tahkīk eyledik-
lerinde ba‘de’t-ta‘dîli’ş-şer‘î şehâdetleri hayyiz-i kabûlde vâki‘ olmağın mâ vaka‘a 
gıbbe’t-taleb ketb ve zabt olundu.
Tahrîren fî evâsıtı şehri Zilhicceti’ş-şerîfe sene sitte ve elf.
Şuhûd: Es-Sâbikūn

451 [67b-1] Fâtıma bt. Hüsam’ın câriyesini âzat ettiği
Mahmiye-i Galata hâricinde vâki‘ Müeyyedzâde mahallesi sâkinelerinden Fâtıma 
bt. Hüsam’ın ıtk-ı âti’z-zikri ikrâra Memi Reis b. Abdullah ve Mustafa b. Mehmed 
şehâdetleri ile vekâleti sâbite olan Mehmed b. Mahmud nâm kimesne mahfil-i 
kazâda işbu sâhibü’l-kitâb ve nâkilü’l-hitâbi’l-müstetâb orta boylu sağ ayağı ak-
sak Bosneviyyü’l-asl Peymâne bt. Abdullah nâm câriye muvâcehesinde ikrâr-ı 
şer‘î kılıp müvekkilem mezbûre Fâtıma Hâtun bundan evvel mülkünde olan işbu 
mezbûre Peymâne’yi târih-i kitâbdan iki gün mukaddem hasbeten lillâh ve tale-
ben li merzâti rabbiye’l-a‘lâ hâlis-i mâlından i‘tâk ve tahrîr eylemiş idi el-hâletü 
hâzihî vekâletim hasebiyle ben dahi ikrâr eyledim, ıtâknâmesi verilsin ba‘de’l-
yevm sâir harâir-i asliyyât gibi [hürre] olup üzerinde mevâli için utekā üzerine 
lâzım olan hakk-ı velâdan gayrı şey yoktur deyicek gıbbe’t-tasdîki’ş-şer‘î vâki‘ hâl 
gıbbe’t-taleb ve’s-suâl ketb ve zabt olundu lede’l-hâce ihticâc edine.
Tahrîren fî’l-yevmi’r-râbi‘ aşer min şehri Zilhicce sene sitte ve elf.
Şuhûd: Süleyman b. Musa, Üstâd Sefer b. Abdullah, Ali b. Abdullah el-Bevvâb, 
Haydar el-Müezzin, Mehmed b. el-Hâc Memi el-Cündî, Hüsrev el-Muhzır ve gay-
ruhüm

452 [67b-2, Arapça] Bâkıye bt. Hasan Reis’in ve Âişe bt. Ali’nin öldürülen 
Hasan Reis’in vârisleri olduğu
Mahrûse-i Selânik nâibi Hasan Efendi b. Murad nâm müvellânın mahkemesin-
den verilen, zeyilde mezkûr senenin evâsıt-ı Zilka‘desi târihiyle müverrah, imzâsı 
ile mümzâ, hatemi ile mahtûm hüccet-i şer‘iyye vârid oldukda, mazmûnunda 
mahrûse-i Selânik mahallâtından Sarı Hatîb mahallesi sükkânından Ömer b. 
Mehmed b. Hasan ve Mustafa b. Abdullah b. Abdurrahman ve yine mahrûse-i 
mezbûre mahallâtından Kara Hacı mahallesi sükkânından Abdi b. Ahmed b. Ali 
nâm kimesneler, Bâkıye bt. Hasan Reis nâm sagīrenin kıbel-i şer‘den mansûb 
vasîsi olan ve mahmiye-i Kostantıniyye’den mahrûse-i Selânik’e gider iken Ka-
ramürsel deyû ma‘rûf gemide maktûlen fevt olan mezbûr Hasan Reis’in zevcesi 
ve vârisi Âişe bt. Ali kıbelinden vekâleti şuhûd-ı mezbûrînin şehâdetleri ile sâbit 
olan hâmil-i hâze’l-kitâb Ali b. Mustafa’dan sâdır olan da‘vâ-yı sahîha-i şer‘iyyede 
gıbbe’l-istişhâd şöyle şehâdet ettiler ki Bâkıye nâm sagīre, maktûl-i mezbûrun 
sulbiye kızıdır. Müvekkile-i merkūme Âişe de onun zevcesi ve vârisidir. Verâseti 
ikisine münhasırdır. İkisinden başka vârisi veya terekesine müstahık kimesne 
ma‘lûmumuz değildir. Şehâdetleri ba‘de ri‘âyeti şerâiti’l-kabûl inde’ş-şer‘ makbûl 
ve mu‘teber oldu. Fâtıma bt. Hasan Reis’e kıbel-i şer‘den mansûb vasî olan Bâli 
Çavuş b. Hüseyin ve müteveffâ-yı maktûl-i mezbûr Hasan Reis’in zevcesi Canfeda 
bt. Abdullah nâm hâtun ihzâr edildi ve nakl-i şehâdet yüzlerine okundu. Vâki‘ 
inkârdan sonra, isimleri zeyl-i kitâbda muharrer olan Ali b. el-Hâc Mehmed ( ) ve 
Ali b. el-Hâc Mehmed nâm kimesneler, hüccet-i şer‘iyyenin mevlânâ-yı mezbûr 
Hasan Efendi b. Murad’dan sâdır olduğuna, yanlarında okunduğuna, huzûrlarında 
hücceti mühürlediğine ve teslîm ettiğine şehâdet ettiler. Şehâdetleri ba‘de ri‘âyeti 
şerâiti’l-kabûl inde’ş-şer‘ makbûl ve mu‘teber olmağın mûcebince hükm edildi.
Cerâ zâlike ve hurrire fî evâsıtı Zilhicceti’ş-şerîfe sene sitte ve elf.
Şuhûdü’l-hâl: Keyvan Bey b. Abdullah el-Bezzâzistânî, Hasan b. Abdullah 
Bezzâzistânî, İdris b. Yusuf, el-Hâc Abdurrahman b. el-Hâc Abdülhay ve gayru-
hüm

453 [67b-3] Bileziğin Âmine bt. Resul’e ait olduğu
Oldur ki
Bundan akdem dâhil-i Galata’da Bereketzâde mahallesinde fevt olan merhûm 
Hüseyin b. Abdullah nâm cündînin zevcesi ve menkûhası Âmine bt. Re-
sul nâm hâtunun da‘vâ-yı âti’l-beyâna bimâ hüve tarîkü’s-sübût vekîl-i şer‘îsi 
olan Abdülkādir b. Hacı merkūm Hüseyin Bey’in muhallefâtına vâzı‘ü’l-yed 
olan fahrü’l-akrân hâlen beytülmâl emîni Mehmed Çavuş b. Abdülmennân 
muvâcehesinde takrîr-i kelâm edip müvekkilem mezbûre Âmine Hâtun’un yir-
mi altı miskāl bir altın cebe? bileziğini zevci müteveffâ-yı mezbûr Hüseyin Bey 
hâl-i hayâtında ve kemâl-i sıhhatinde Hacı Piyâle nâm kimesneden kırk sikke-i 
altın istikrâz edip kendinin bir gümüşlü kılıncı ve bir gümüşlü hançer ile ma‘an 
Rehin vaz‘ eylemiş imiş, hâlen mezkûr Mehmed Çavuş emâneti hasebiyle mezkûr 
Hacı Piyâle’den alıp zikr olunan esbâbı fekk-i Rehin eylemiş, hâlen vekâletim 
hasebiyle taleb ederin deyicek gıbbe’s-suâl mesfûr Mehmed Çavuş zikr olunan 
bilezik benim makbûzumdur lâkin hâtun-ı mesfûr Âmine’nin hâlis mâlı olduğu 
ma‘lûmum değildir deyû inkâr ile cevâb vericek müdde‘î-i mezbûrun makāline 
mutâbık beyyine taleb olundukda udûl-i müslimînden Ahmed b. Mehmed ve el-
Hâc Piyâle nâm kimesneler li ecli’ş-şehâde hâzırân olup ve edâ-i şehadet-i şer‘iyye 
edip fi’l-hakīka zikr olunan bilezik mezbûre Âmine’nin hâlis mâlıdır müteveffâ-yı 
mezbûr Hüseyin Bey hâl-i hayâtında ve kemâl-i sıhhatinde zikr olunan bilezi-
ği ben hâtunumdan alıp sâlifü’z-zikr kılıç ve hançer ile ma‘an üslûb-ı muharrer 
üzre rehin vaz‘ eylemiş deyû bizim huzûrumuzda dahi i‘tirâf eylemişdir bu husûsa 
şâhidiz şehâdet dahi ederiz dediklerinde ba‘de’t-ta‘dîli’ş-şer‘î şehâdetleri hayyiz-i 
kabûlde vâki‘ olmağın vâki‘ hâl kayd olundu.
Tahrîren fî evâsıtı Zilhicce sene sitte ve elf.
Şuhûd: Keyvan b. Abdullah, Hüseyin Çavuş Beşiktaşî, Cafer bey b. Abdullah, el-
Hâc Rıdvan b. Abdullah, İdris Çelebi

454 [68a-1] Durmuş Çelebi adlı çocuğun malları
Beşiktaş’da sâkin iken fevt olan merhûm Osman Çelebi’nin sulbî oğlu Durmuş 
Çelebi’ye vasî olan Hüseyin Bey’in tasarrufât ve îrâd ve masrafıdır ki nâzırı olan 
Haydar Bey ma‘rifeti ile görülüp tahrîr olunmuştur ki zikr olunur ve şerh ve beyân 
kılınır.
Asl-ı mâl-ı Durmuş Çelebi ve murâbaha ve icâre ve hemşîresi Fâtıma’dan intikāl 
edendir ki zikr olunur.
Kıymeti 
Babasından intikāl eden akçe 95.000
Murâbahadan hâsıl olan akçe 46.436
Hemşîresi Fâtıma’dan intikāl eden 
24.177 akçe
İcâre-i hâne 1.500
Yekûn 167.113
Minhe’l-ihrâcât
İhrâc vâki‘ olan hâneyi meremmet 
için sarf olunan 3.000 akçe
Durmuş Çelebi hasta oldukda 
harc olunandır

1.200
Berâ-yı harc-ı sünnet meblağ 3.000
Berâ-yı harc-ı timar meblağ 22.000
Berâ-yı îd-i güzeşte meblağ 2.000
Berâ-yı harc-ı îd-i kebîr meblağ 240
Kesr guruş 7.000
Tekrâr hasta oldukda harc olan 
meblağ

1.000
Berâ-yı haps-i zimmî 1.040
Berâ-yı harc-ı hücec meblağ 160
Dellâliyye 280
Ücret-i kassâm ve mi‘mâr-ı hâssa 
der nazar-kerden-i hâne-i zimmî 
meblağ

770
Ücret-i çavuş 750
Berâ-yı nafaka meblağ 23.400
Ücret-i muhzırân meblağ 100
Ücret-i kassâm 200
Berâ-yı hüccet-i vekâlet-i Murad 
Ağa meblağ

80
Ücret-i kassâm ve harc-ı defter ve 
kâtibiyye ve ihzâriyye meblağ 

1.000
Ücret-i kadem-i muhzırân be 
hâne-i zimmî-i mezbûr meblağ

300
Cem‘an ihrâcât 67.520
Sahhe’l-bâkī

99.593 
Doksan 
dokuz 
beş yüz 
doksan 
üç
Vaka‘a’t-tahrîr fî evâsıtı Zilka‘deti’ş-şerîfe min şühûri sene sitte ve elf.

455 [68a-2] Miras payının alındığı
Oldur ki
Kasaba-i Beşiktaş’da vâki‘ Sinan Paşa mahallesi sükkânından olup mahmiye-i 
Selânik’e gider iken sefînesinde katl olunan merhûm Hasan Reis b. Abdullah’ın 
hâlen nefs-i Selânik’te Kazasker mahallesi demekle ma‘rûf mahallede sâkin olup 
nakl-i şehâdet ile verâsetleri sâbite olan sulbiye kızı Bâkıye nâm sagīrenin bimâ 
hüve tarîkü’s-sübût vasîsi ve müteveffâ-yı mezbûrun menkûhası ve zevcesi Âişe 
Hâtun’un babası olup ve yine bi tarîki’s-sübût vekîl-i şer‘îsi olan Ali b. Mustafa 
mahfil-i kazâda işbu sâhibü’l-kitâb zikr olunan Sinan Paşa mahallesinde sâkin 
olan diğer sagīre kızı Fâtıma’nın tarafından vasî ve diğer zevcesi Canfeda Hâtun ta-
rafından vekîl-i şer‘îsi olan kıdvetü’l-emâsil Bâli Çavuş b. Hüseyin muvâcehesinde 
ikrâr kılıp hâlen kassâm defteri mûcebince zuhûr eden muhallefâtının bahâsı 
cümlenin ma‘rifeti ile hâli üzre vaz‘ olunan hânede vâki‘ hisse-i şayi‘alarından gay-
rı ve yine müvekkilem mezbûre Âişe’nin mehr-i müecceli olup hâzır şâhid bulun-
mamağla cümlenin rızâsıyla mûmâ-ileyh Bâli Çavuş’a emânet vaz‘ olunan üç bin 
akçeden mâ‘adâ ba‘de edâi’d-düyûn on bin altı yüz elli beş akçeden sümün hisse ki 
altı yüz yetmiş beş akçe eder müvekkilem mezbûre Âişe için ve yine zikr olunan 
üç bin altı yüz elli beş akçeden ihrâc olunan sümünden mâ‘adâ bâkī kalan dokuz 
bin iki yüz seksen akçeden vasîsi olduğum mezbûre Bâkıye’nin hisse-i şer‘iyyesi 
-ki dört bin altı yüz kırk iki buçuk akçe eder- sagīre-i mezbûre Bâkıye tarafın-
dan vesâyetim ve müvekkilem mezbûre Âişe tarafından vekâletim hasebiyle bî-
kusûr alıp kabz eyledim, zikr olunan hânede vâki‘ sümün ve sagīre-i mezbûrenin 
hisse-i şer‘iyyesinden mâ‘adâ ve emânet vaz‘ olunan sâlifü’z-zikr mehr-i müec-
cel üç bin akçeden mâ‘adâ bir akçe ve bir habbe hakları bâkī kalmadı deyicek 
mukırr-ı merkūm Ali’nin ikrârını mukarrun lehü’l-mesfûr Bâli Çavuş vesâyeten 
ve vekâleten tasdîk eyledikden sonra vâki‘ hâl ketb ve zabt olundu.
Tahrîren fî evâhiri Zilhicce sene sitte ve elf.
Şuhûd: Kâtibü’l-hurûf Derviş el-Müderris, İdris Çelebi, Musli Çelebi el-Bevvâbü’s-
sultânî mahkeme muhzırı, Şaban b. Abdullah el-Cündî, Ali b. Abdullah el-Cündî 
ve gayruhüm







456 [68b-1] Haydar b. Abdullah’ın muhallefâtı
Dâhil-i mahmiye-i Galata mahallâtından Şehsüvar mahallesinde vefât eden ve ge-
ride verâsetinin kendilerine münhasır olduğu Ömer ve Osman nâm sagīreyn iki 
oğlunu, Âmine nâm kızını ve Râziye bt. Seyfullah nâm zevcesini bırakan merhûm 
Haydar b. Abdullah’ın muhallefâtıdır.
Vaka‘a’t-tahrîr fî evâsıtı Zilhicceti’ş-şerîfe sene sitte ve elf.
Kıymeti
Minder kılıfı 130
Yastık-ı beledî 49
Kebe-i Ağrıboz 135
Beyaz minder kılıfı 60
Kebe-i köhne 46
Kebe-i İmroz-ı beyaz 8
Lâciverd ferâce 90
Tor kuşak 25
Leğen-i sagīr 92
Balta 58
Tencere-i sagīr 44
Hasır 2 20

Çuval 9
Minder kılıfı 120
Yastık-ı beledî 45
Diğer yastık 46
Beyaz velense 100
Seccâde köhne 30
Beyaz minder kılıfı 54
Kebe-i İmroz 16
Beyaz minder çarşafı 111
Diz çakşırı, lâciverd 120
Tâbe 43
Na‘lın 7
Kaşık 2 5
Alaca kilim köhne 40
Yastık-ı yemeni 45
Tekne-i kebîr 70
Kilim-i alaca 70
Tülbent 200
Bakraç 65
Sahan 2 83
Tencere-i sagīr 60
Kaşık 17 13
Yastık kılıfı 35
Beyaz yastık 50
Kebe-i Yanbolu 1 18
Sandık-ı köhne 40
Yorgan-ı köhne 140
Ağaç çanak 3 40
Ağaç sini 14
Yağmurluk 340
Beyaz çarşaf 107
Diğer çarşaf 126
Diğer çarşaf 80
Tepsi-i yahni 2, sahan-ı sagīr 2 61
Benevrek-i mâî ve zıbın 120
Havan 32
Bakraç 110
Minder kılıfı 28
Sahan 1 64
Beyaz pâre bez 14
Sîm levh 4 123
Şamdan 2 15
Sacayak ve şiş 28
Değirmen 52
Tesbih 5
Küp-i sagīr 15
Merhûmun dükkânında bey‘ 
olunan esbâb 

770
Ferâce-i lâciverd 900
Me’kûlât ve hırdavât-ı hâne 100
Yekûn 6.483
Minhâ ihrâcât bi ciheti’t-techîz 
ve’t-tekfîn ve bi ciheti’d-deyni’l-
müsbet 
Et-techîz ve’t-tekfîn meblağ 300
Ed-deynü’l-müsbet berâ-yı mehr-i 
müeccel meblağ

1.000
Ed-deynü’l-müsbet berâ-yı Ahmed 
Reis meblağ

1.500
Deyn-i müsbet berâ-yı Âişe es-
sagīre meblağ

1.000
Deyn-i müsbet Ahmed Sofu 
meblağ

90
Deyn-i müsbet berâ-yı ekmekçi 
Yani meblağ

50
Deyn-i müsbet berâ-yı Ahmed b. 
Nasuh meblağ

700
Deyn-i müsbet berâ-yı Âişe bt. 
el-Hâc Mehmed meblağ

800
Dellâliyye meblağ 94
Hammâliyye 20
Deyn-i müsbet berâ-yı Mehmed b. 
Mustafa meblağ 

120
Deyn berâ-yı Memi b. Abdullah 
meblağ
Vasî zimmetindedir

100
Deyn Mustafa b. Abdullah er-
Râcil meblağ: vasî zimmetindedir 

300
El-Bâkī 328
Minhe’s-sümün 41
El-Bâkī beyne’l-verese 287 
Hisse-i ibn Osman 114
Hisse-i ibn Ömer 114
Hisse-i bint Âmine 57
El-Bâkī 2

457 [68b-2] Murad b. Abdullah’ın muhallefâtı
Hâl-i hayâtında mahmiye-i Galata tevâbi‘inden Cihangir kurbunda vâki‘ Hasan 
Çelebi mahallesinde sâkin iken vefât eden ve geride verâsetinin kendilerine mün-
hasır olduğu Mümine bt. Ali nâm zevcesini, Hasan nâm sagīre oğlunu ve Âişe 
nâm kızını bırakan merhûm Murad b. Abdullah’ın muhallefâtıdır.
Vaka‘a’t-tahrîr [fi] evâsıtı şehri Zilhicceti’ş-şerîfe sene sitte ve elf.
Kıymeti
Hâne der mahalle-i mezbûre ber 
vech-i tahmîn 

16.000
Köhne kilim 3, yemeni yorgan 2, 
bakraç 1, maşraba 1, tâbe, bu 
cümle ber vech-i tahmîn 

400
Yekûn 16.400
Minhe’l-ihrâcât ( )







458 [69a-1, Arapça] Bâkıye bt. Hasan Reis adlı çocuğa nafaka 
takdir edildiği
Hâkim-i muvakki‘-i a‘lâ hâze’l-kitâb bi tevkī‘ihi’l-müstetâb, hâl-i hayâtında 
Beşiktaş mahallâtından Sinan Paşa mahallesinde sâkin olup bundan akdem 
Kostantıniyye’den mahrûse-i Selânik’e gider iken Karamürsel deyû ma‘rûf ge-
misinde maktûlen fevt olan Hasan Reis’in Bâkıye nâm sagīre kızının nafakası, 
kisvesi ve sâir havâic-i zarûriyyesi için, sagīre-i mesfûrenin vasîsi ve himâye ve 
terbiyesi altında bulunduğu Âişe Hâtun nâm anası kıbelinden vekîl-i şer‘î edilen 
Ali b. Mustafa’nın talebiyle, müteveffâ-yı mezbûr babasından irs-i şer‘le kendisi-
ne intikāl eden mallardan alınmak üzre zeyilde mezkûr târihden i‘tibâren yevmî 
râyicü’l-vakt dört akçe farz ve takdîr etti ve vakt-i hâcetde istidâne edip vakt-i 
zaferde rücû‘ etmesine mezbûre Âişe Hâtun’a izin verdi.
Cerâ zâlike ve hurrire fi’l-yevmi’s-sâlis ve’l-ışrîn min şehri Zilhicceti’ş-şerîfe sene 
sitte ve elf.
Şuhûd: Kâtibü’l-hurûf Derviş Hayreddin, Hüsrev b. Abdullah el-Muhzır, İdris Çe-
lebi, Mustafa b. Ali el-Muhzır, Şaban b. Abdullah el-Cündî, Ali b. Abdullah

459 [69a-2] Öldürülen Hasan Reis b. Abdullah’ın muhallefâtı
Hâl-i hayâtında mahmiye-i Galata tevâbi‘inden Beşiktaş mahallâtından Sinan 
Paşa mahallesinde sâkin iken gemisinde maktûlen fevt olan ve geride verâsetinin 
kendilerine münhasır olduğu Canfeda bt. Abdullah ve Âişe bt. Ali nâm iki zevce-
sini ve Fâtıma ve Bâkıye nâm kızlarını bırakan merhûm Hasan Reis b. Abdullah’ın 
muhallefâtıdır.
Vaka‘a’t-tahrîr fî evâili Zilka‘de sene sitte ve elf.
Kıymeti
Hâne der mahalle-i mezbûre ber 
vech-i tahmîn

22.000
Nakid an kıymeti sefîne meblağ 35.000
Pirinç, keyl 10 400
Tuz, keyl 30 600
Değirmen 1 150
Göynek 16 32
Tüfenk 1 100
Leğen 1 75
Bileği 57
Sacayağı 14
Tâbe 1 20
Diğer sacayağı 47
Topuz 1 65
Su varili 4 40
Testere 1 ma‘a keser 1 30
At bukağısı 2 14
Kebab demiri 3 9
Diğer tâbe 1 24
İskemle 12
Diğer iskemle 1 13
Köhne sepet 1 8
Sandık 1 6
Su testisi 2 12
Demir 1 26
Kazgan 1 72
Köhne kantar 1 23
Dolab 1 160
Eyer 1 170
Sandık 1 41
Diğer eyer ma‘a dikdik ve oyan 160

Çenber kulağı 2 5
Sandık-ı kebîr 1 85
Bir mikdâr hırdavât 57
Yekûn 59.529
Minhe’d-düyûn
Deyn-i müsbet li mehri zevcetihi’l-
med‘uvve Canfeda bt. Abdullah 
meblağ

3.000
Deyn-i müsbet li zevcetihi’l-
med‘uvve Canfeda bt. Abdullah 
min ciheti’l-karz sikke-i hasene 55 
fî 140 meblağ

7.700
Deyn-i müsbet li el-Hâc Mehmed 
b. Ahmed mine’l-karzi’ş-şer‘î 
sikke-i hasene 80 fî 140 meblağ

11.200
Deyn-i müsbet li zevcetihi’l-
med‘uvve Âişe bt. Ali mine’l-
mehri’l-müecceli’ş-şer‘î meblağ

3.000
Berâ-yı resm-i kısmet ve 
kassâmiyye ve ücret-i kadem 
ve emîniyye ve kâtibiyye ve 
temessükât-ı şer‘iyye ve ihzâriyye 
ve sâir [harc-ı] ma‘kūl meblağ

1.700
Dellâliyye ve hammâliyye 40
Meblağ-ı merkūm sâbit 
olmamağla vasî ve kābız-ı mâl 
olan Bâli Çavuş yedinde mezbûre 
Âişe’nin vekîli Ali ma‘rifetiyle 
emânet vaz‘ olunmuştur
Yekûn 26.640
El-Bâkī 10.655
es-Sümün li’z-zevceteyn meblağ 1.370
Minhâ hissetü’z-zevce Canfeda 
Hâtun meblağ

685
Minhâ hissetü’z-zevce Âişe Hâtun 
meblağ

685 
Vekîli 
olan 
Ali b. 
Mustafa 
kabz 
etmişdir
Sahhe’l-bâkī ba‘de ihrâci’s-sümün 9.285
Hissetü’l-bint Fâtıma meblağ 4.642,5
Hissetü’l-bint Bâkıye

4.642,5 
Vasîsi 
olan 
Ali b. 
Mustafa 
kabz 
etmişdir
Bu cümle düyûn ve sümün ve hisse-i binteyn sefîne akçesi ile bey‘ olan esbâb ak-
çesinden verilip ittifâklarıyla hânede olan hukūk eğer sümündür ve eğer binteynin 
hisseleridir hâli üzre ibkā olunup resm-i kısmeti alınmışdır.

460 [69b-1] Hüseyin Bey b. Abdullah’ın muhallefâtı
Hâl-i hayâtında dâhil-i mahmiye-i Galata mahallâtından Bereketzâde mahallesin-
de sâkin iken vefât eden ve geride verâsetinin kendisine münhasır olduğu Âmine 
bt. Resul nâm zevcesini bırakan merhûm Hüseyin Bey b. Abdullah el-Cündînin 
muhallefâtıdır.
Vaka‘a’t-tahrîr fî evâili şehri Zilka‘deti’ş-şerîfe sene sitte ve elf.

 Kıymeti
Gümüşlü kılıç 1 3.000
Gümüşlü hançer 1 900
Kırmızı ferâce 1 500
Lâciverd ferâce 1 500
Gömlek 1 ma‘a don 1 90
Makrama 4 66
Döşek 300
Tirkeş 182
Kutnî 60

Çizme 60
Köhne kılıç 110
Dikdik 47
Kutnî zıbın 70
Destâr 40
Kavuk 50

Çantay 30
Kürk 501
Velense 80
Diz çakşırı 180
Sandık 30
Harar 5
Gömlek ma‘a don 151
Kutnî zıbın 2 170
Tor kuşak 400
Kürde 200

Çakşır 240
Kutnî 300
Gümüşlü bıçak 260
Neftî kemha 210
İhrâm 2 160
Sofra 1 40
Destâr 128
Keman ma‘a (…) 60
Topuz 70
Mecre? 15
Kantar 1 120
Mum yağı 285
Nakid akçe 24
Tülbent börkü 2 ( )
Şa‘riye, vakıyye 72 fî 5 360
Terâzi 3 250
Sînebend ve oyan 55
Asel, vakıyye 74 864
Akçe tahtası 10
Delv 1 15
Şa‘riye, vakıyye 78 fî ( ) 390
Şa‘riye, vakıyye 69 fî 5 340
Şa‘riye, vakıyye 83 fî 5 415
Şa‘riye, vakıyye 57 fî 5 285
Def‘a 70
Hırdavât 300
Fıçı 40
Ağaç çanak 15
Muhallefât meblağ yekûn 13.443
Zimem-i nâsda olup beytülmâl emîni olan Mehmed Çavuş ve Davud Çavuş’un 
kabz eylediği meblağdır ki zikr olunur.
Yanında mevcûd olan meblağ 4.500
Vasil nâm zimmîde meblağ 6.000
Andriye nâm zimmîde meblağ 6.000
Perviz Bey’de peynir akçesi 
meblağ

35.798
Mustafa’da peynir akçesi meblağ 585
Hacı Bodur’da peynir akçesi 
meblağ

390
İlyas Beşe’de peynir akçesi 
meblağ

715
Musli’de peynir akçesi meblağ 749
Cem‘an yekûn 68.140
Minhe’l-ihrâcât
Techîz ve tekfîn meblağ 3.000
Deyn-i müsbet li Mustafa Çelebi 
meblağ 

6.000
Deyn-i müsbet li Sava nâm zimmî 
an bahâi çuka meblağ

520
Deyn-i müsbet li Mustafa Beşe 
meblağ

2.000
Deyn-i müsbet li Ermenaki nâm 
zimmî meblağ

280
Deyn-i müsbet li Hâc Piyâle sikke-i 
hasene 41 meblağ

( )
Deyn-i müsbet li gulâm Arnod 
meblağ 

520
Mahzen kirâsı için meblağ 500
Resm-i kısmet ve kassâmiyye ve 
kâtibiyye ve temessükât-ı şer‘iyye 
ve ihzâriyye ve sâir harc-ı ma‘kūl 
meblağ 

2.200
Müteveffâ-yı mezbûrun zevcesi 
mezbûre Âmine on bin mehir ve 
on bin akçe mudârebe tarîkiyle 
verdim deyip ve rub‘ hissesin 
da‘vâ ederken geri tav‘an sulh 
olup kabz eylediği cümle meblağ 

12.000
Dîdebâniyye 2.000
Akçe için müjdegâne 1.000
Yekûn ihrâcât 26.140
El-Bâkī 32.000

461 [69b-2, Arapça] Pîrî b. Ömer Bey adlı çocuğa nafaka takdir edildiği
Hâkim-i muvakki‘-i a‘lâ hâze’l-kitâb bi tevkī‘ihi’l-müstetâb, mahmiye-i Galata 
mahallâtından Surûrî Efendi mahallesinde bundan akdem fevt olan Ömer Bey’in 
Pîrî nâm sagīrinin nafaka, kisve ve sâir havâic-i zarûriyyesi için, himâye ve terbiye-
si altında bulunduğu Selime Hâtun bt. Hüseyin nâm anasının talebiyle, müteveffâ-
yı mezbûr babasından intikāl eden emvâlden alınmak üzre zeyl-i kitâbda mezkûr 
târihden i‘tibâren yevmî râyicü’l-vakt dört akçe farz ve takdîr etti ve meblağ-ı 
mefrûzu sarf etmeye ve vakt-i hâcetde istidâne edip vakt-i zaferde rücû‘ etmesi 
için mezbûre Selime Hâtun’a izin verdi.
Cerâ zâlike ve hurrire fî evâhiri Zilhicceti’ş-şerîfe sene sitte ve elf.
Şuhûdü’l-hâl: Ali Halîfe el-İmâm bi mahalleti’l-mezbûre, Mehmed Halîfe el-
Müezzin, Mehmed b. Ali, Bâli b. Sefer er-Reisü’s-sultânî

462 [70a-1, Arapça] el-Hâc Murad’ın Rus asıllı câriyesini âzat ettiği
Mahmiye-i Galata mahallâtından Okçu Musa mahallesi sükkânından reis-i sultânî 
el-Hâc Murad b. Abdullah, Rusiyyetü’l-asl, orta boylu, gök gözlü hâmiletü hâze’l-
kitâb Mihriban bt. Abdullah nâm câriye-i memlûkesini hasbeten lillâhi’l-azîm ve 
taleben li merzâti rabbihi’l-kerîm âzâd ve tahrîr etti. Câriye-i mezbûre de vâki‘ 
ikrârı vicâhen ve şifâhen tasdîk etti.
Cerâ zâlike ve hurrire fî evâhiri Zilhicce sene sitte ve elf.
Şuhûd: Derviş Efendi b. Ali el-İmâm, Cafer Reis b. Abdullah, el-Hâc Hasan b. Ab-
dullah el-Hayyât, Mehmed b. Ramazan er-Reisü’s-sultânî, Ali Reis b. Abdullah, 
el-Hâc Bilâl b. Abdullah ve gayruhüm

463 [70a-2, Arapça] Ali Reis’in Frenk asıllı kölesini âzat ettiği
Ali Reis b. Abdullah nâm kimesne meclis-i şer‘-i şerîf sânehallâhu te‘âlâ ani’t-tağyîr 
ve’t-tahrîfe hâzır olup, Efrenciyyü’l-asl, orta boylu, açık kaşlı, sürme gözlü, başında 
eser-i cerh olan hâmil-i hâze’l-kitâb Lazari v. Koma nâm abd-i memlûkünü hasbe-
ten lillâhi’l-azîm ve taleben li merzâti rabbihi’r-rahîm yevme lâ yenfa‘u mâlün ve 
lâ benûn illâ men etallâhe bi kalbin selîm, âzâd ve tahrîr ettiğini ikrâr ve i‘tirâf ey-
ledi. Vâki‘ ikrâr abd-i mezbûr tarafından vicâhen ve şifâhen tasdîk edildi. Gulâm-ı 
mezkûr bu sûretle sâir ahrâr-ı asliyyîn-i mükellefîn gibi hür oldu. Üzerinde mevâli 
için utekā üzerine lâzım olan hakk-ı velâdan gayrı bir şey kalmadı.
Cerâ zâlike ve hurrire fî evâhiri Zilhicce sene sitte ve elf.
Şuhûd: Yunus Bey b. Abdullah el-Cündî, Hüseyin b. Abdullah, Üstâd Sefer b. Ab-
dullah, Mustafa b. Ahmed, Yusuf b. Abdullah, Ramazan b. Ahmed ve gayruhüm

464 [70a-3] Bekir b. Abdullah’ın muhallefâttan eşya almadığı
Ahrâr-ı müslimînden Mahmud b. Abdullah nâm kimesne mahfil-i kazâda işbu 
bâ‘isü’l-hurûf Bekir b. Abdullah râcil muvâcehesinde takrîr-i da‘vâ edip bundan 
evvel hâric-i Galata’da Ebülfazl mahallesinde sâkin iken fevt olan zevcem Ümmi 
Hâtun bt. Abdullah’ın metrûkâtından üç aded altın hâtem ve bir tâne mor kem-
haya kaplı sansar kürkü ferâce ve bir hereni ve iki el değirmeni ve bir kutu cen-
galem? ve beş aded serâser yastık ve inci dizilmiş halhal ve bir küçük kese içinde 
tahmînen beş altı yüz mikdârı akçe ve bir kebîr leğen ve bir mukaddem kuşağı-
mızı bir vechile alâkası ve verâseti yok iken alıp kabz etmiş hâlen taleb eylediğim-
de te‘allül eder kıbel-i şer‘den suâl olunmasını taleb ederin deyicek gıbbe’s-suâl 
akībe’l-inkâr müdde‘î-i mezbûrdan da‘vâsına mutâbık beyyine taleb olundukda 
ityân-ı beyyineden âciz ve kāsır olmağın sâlifü’z-zikr Mahmud’un talebiyle alâ 
haddihî her birisine yemîn teklîf olundukda zikr olunan esbâbı almadığına ve 
bir tarîk ile hakkıyla veyâhud âharın aldığına dahi ilmi muhît olmadığına yemîn 
billâh eylemeğin vâki‘ hâl gıbbe’t-taleb ve’s-suâl ketb olundu tahrîren fî evâhiri 
Zilhicce sene sitte ve elf.
Şuhûd: Yunus Bey b. Abdullah, Ahmed b. İsmail el-İmâm, Mehmed b. Süleyman, 
İskender b. Cârullah ve Kâtibü’l-hurûf Derviş el-Müderris ve gayruhüm







465 [70a-4] Kadı Cafer’in yerine Derviş Mehmed Çelebi’nin 
göreve başladığı
Burada Cafer’in zamânı tamâm olup şimden geri Derviş Mehmed Çelebi 
zamânında mektûb olunan hücec ve sicillâtdır.
Ez‘afül-ibâd hüsnü’l-mu‘tâd?
Bu fakīr-i kesîrü’t-taksîr işbu sitte ve elf Zilhiccesi’nin beşinci günü mahkeme-i 
şerîfeye cülûs eyleyip umûr-ı askerîye mübâşeret vâki‘ olmuşdur.

466 [70a-5, Arapça] Ahmed Bey’in zenci kölesini âzat ettiği
Hâric-i mahmiye-i Galata mahallâtından İlyas Çelebi mahallesinde sâkin olan 
reis-i sultânî Ahmed Bey b. Kara Mustafa nâm kimesne meclis-i şer‘-i şerîf 
sânehallâhu ani’t-tağyîr ve’t-tahrîfe hâzır olup, esved, orta boylu, açık kaşlı, sol 
kulağında delik, başında eser-i cerh bulunan Tenceraviyyü’l-asl? hâmil-i hâze’l-
kitâb Bilâl b. Abdullah nâm abd-i memlûkünü hasbeten lillâhi’l-azîm ve taleben 
li merzâti rabbihi’l-kerîm yevme lâ yenfa‘u mâlün ve lâ benûn illâ men etallâhe bi 
kalbin selîm, âzâd ve tahrîr ettiğini ikrâr ve i‘tirâf eyledi. Vâki‘ ikrâr abd-i mezbûr 
tarafından vicâhen ve şifâhen tasdîk edildi. Abd-i merkūm bu sûretle sâir ahrâr-ı 
asliyyîn-i mükellefîn gibi hür oldu. Üzerinde mevâlî için utekā üzerine lâzım olan 
hakk-ı velâdan gayrı bir şey kalmadı.
Cerâ zâlike ve hurrire fî evâhiri Zilhicce sene sitte ve elf.
Şuhûd: Şaban Çelebi er-Reisü’s-sultânî, Siyâmi b. Abdullah er-Reisü’s-sultânî, 
Takyecizâde demekle ma‘rûf Ahmed b. Memi, Keyvan Çavuş, Süleyman Bey b. 
Pervâne, Hüseyin b. İsmail

467 [70b-1, Arapça] Ahmed Reis’in Megril asıllı kölesini mükâtebe 
yoluyla âzat ettiği
Fahrü’l-akrân Ahmed Reis b. Kara Mustafa, orta boylu, sürme gözlü, Meg ri-
liyyü’l-asl hâmil-i hâze’l-kitâb Şaban b. Abdullah nâm abd-i memlûkünü zeyl-i 
kitâbda mezkûr târihden i‘tibâren yevmî on akçe ödeyerek cem‘an on bin akçe 
mukābilinde kitâbete kesdiğini ikrâr etti. O da kitâbet-i merkūmeyi kabûl edip 
edâsını ta‘ahhüd etti. Meblağ-ı merkūmu edâ ettiğinde sâir ahrâr-ı asliyyîn gibi 
hür olacakdır. Vâki‘ ikrâr mükâtib-i merkūm tarafından vicâhen ve şifâhen 
tasdîk edildi.
Cerâ zâlike ve hurrire fî gurreti Muharremi’l-harâm sene seb‘a ve elf.







468 [70b-2] Ölen kadının kocası Mahmud’un vasî Bekir’i 
ibrâ ettiği
Hâssa topçular zümresinden Mahmud b. Abdullah nâm şahıs işbu sâhibü’l-kitâb 
Bekir Beşe b. Abdullah nâm râcil muvâcehesinde ikrâr-ı şer‘î ve i‘tirâf-ı mer‘î kı-
lıp bundan akdem Ebülfazl mahallesinde fevt olan merhûme Ümmi bt. Abdullah 
nâm menkûhamın Bekir mezbûr Bekir vasiyy-i muhtârı oldum deyû otuz miskāl 
bir habbe altın bileziğini ve bir mâî köhne kaftanını ve bir münakkaş döşek yüzü-
nü bî-vech alâkası yok iken kabz edip füruht etmiş imiş deyû da‘vâ eylediğimde 
merkūm Bekir Beşe ben müteveffât-ı merkūme Ümmi Hâtun’un vasiyy-i muhtârı 
idim ol vechile füruht edip müteveffât-ı mezbûrenin techîzine ve tekfînine harc 
ve sarf eyledim deyû cevâb verir idi el-hâletü hâzihî zikr olunan esbâbı fi’l-hakīka 
vasiyy-i muhtârı olduğum sebebden yine müteveffât-ı mezbûrenin techîz ve 
tekfînine harc ve sarf eylediğini mahalle-i mezbûre a‘yânı haber vermekle zimme-
tinde bir akçe kalmayıp vesâyeti dahi sahîha olduğuna ilm-i yakīn hâsıl oldu eyle 
olsa husûs-ı merkūma müte‘allik olan da‘vâdan zimmetini ibrâ-i âm ile ibrâ ve 
iskāt eyledim ba‘de’l-yevm mezbûr Bekir Beşe’den zevcem müteveffât-ı mezbûre 
Ümmi’nin muhallefâtına müte‘allik da‘vâ ve nizâ‘ edersem lede’l-hükkâm mesmû‘a 
ve makbûle olmaya deyicek mukırr-ı merkūmu mukarrun lehü’l-merkūm 
kelimât-ı meşrûhasında tasdîk ve tahkīk eylemeğin vâki‘ hâl gıbbe’t-taleb ve’s-suâl 
ketb ve zabt olundu.
Tahrîren fî evâili Muharremi’l-harâm sene seb‘a ve elf.
Şuhûd: Ahmed b. Mahmud, Mustafa b. Ali, İdris Çelebi b. Yusuf, Ahmed b. İsmail, 
Osman b. Hızır, Yunus b. Abdullah

469 [70b-3] Elçi Françesko Savarin’in Frenk asıllı câriyesini 
âzat ettiği
Hâlâ hâric-i Galata’da vâki‘ saray kurbunda sâkin Françesko Savarin nâm elçi tara-
fından i‘tâk-ı âti’z-zikri ikrâra vekâleti nehc-i şer‘î üzre hasm-ı şer‘î-i câhid mah-
zarında Mustafa b. Abdullah el-Hayyât ve Mehmed b. Şucâ‘ şehâdetleriyle sâbite 
olan Cafer b. Abdullah nâm Reis meclis-i şer‘-i şeref-(...?)de mezbûr Françesko’nun 
silk-i mülkünden münharita idiğine mu‘terife olan işbu hâmiletü hâze’l-kitâb sarı-
şın orta boylu azı dişleri yok sağ pazusunda eser-i cerhi olan Efrenciyye Beroye v. 
Canbedid nâm memlûke câriyesini i‘tâk ve kayd-ı mülkünden ıtlâk edip mezbûre 
Beroye sâir harâir-i asliyyât gibi hürre olmuşdur dedikde mukırr-ı mezbûru ikrâr-ı 
meşrûhunda mezbûre Beroye vicâhen tasdîk mâ hüve’l-vâki‘ gıbbe’t-taleb ketb ve 
sebt olunup mezbûre yedine vaz‘ ve def ‘ olundu ki vakt-i hâcetde ihticâc edine.
Tahrîren fi’l-yevmi’s-sânî aşer min şehri Muharremi’l-harâm min şühûri sene 
seb‘a ve elf.
Şuhûdü’l-hâl: Mustafa Çelebi b. Ali, İsmail b. Abdullah, Mustafa b. Abdullah er-
Râcil, Hızır b. Ali ve gayruhüm mine’l-hâzırîn

470 [70b-4] Vakıf parasının mütevellinin mirasçısından tahsil edildiği
Sâbıkan kalafatçıbaşı olan merhûm Yunus’un vasîsi olup her sene hâsıl olan ribhi 
mahmiye-i Galata hâricinde merhûm-ı mezkûr binâ eylediği mescidin şem‘i ve 
sâir mühimmâtı için ta‘yîn olunan yedi bin akçenin meşrûtiyet üzre mütevellîsi 
olup vefât eden Meryem bt. Mustafa nâm hâtundan sonra nasb-ı tevliyyet re’y-i 
hâkime müfevvez idiğini müslümanlar ihbâr eylediklerinde vakf-ı mezbûra 
cânib-i şer‘-i kavîmden hasbiyyen mütevellî nasb ve ta‘yîn olunan işbu bâ‘is-i 
tahrîr-i kitâb Ahmed Reis b. Süleyman meclis-i şer‘de müteveffât-ı merkūmenin 
zevci Mustafa Kapudân b. Turgud mahzarında takrîr-i kelâm edip meblağ-ı vak-
fa merhûm-ı mezbûre Meryem’in hâl-i hayâtında mütevellîye olduğu cihetden 
makbûzu olup vefât etmekle üzerinde kalmışdı hâlen müteveffât-ı mezbûrenin 
verâseti merkūma münhasıra olup meblağ-ı mezkûr muhallefâtdan edâ olunma-
sın taleb ederim, suâl olunsun dedikde gıbbe’s-suâl mezkûr Mustafa Kapudân fi’l-
vâki‘ zikr olunan yedi bin vakf akçe minvâl-i mastûr üzre müteveffât-ı merkūme 
üzerinde elân destres-i makbûzum olan muhallefâtdan edâ edeyin deyû mukır ve 
mu‘terif olacak mâ vaka‘a mezkûr mütevellî Ahmed Reis talebi ile tahrîr olundu.
Tahrîren fî evâsıtı Safer min şühûri sene seb‘a ba‘de’l-elf.
Şuhûd: Mustafa b. Abdullah el-İmâm, Ebûbekir b. Abdullah el-Bevvâbü’s-sultânî, 
Yahya Bey b. Abdullah er-Râcil, Mehmed Reis b. Mansur, Mustafa b. Sefer, Meh-
med b. Sefer, Mehmed b. Hasan, Hüseyin b. Hasan, Ömer Reis b. Mehmed, Meh-
med Reis b. Hasan, Mustafa b. Mahmud, Mehmed b. Mehmed, Tophâneli Abdi 
Reis, Ramazan b. Ömer, Musli b. Bâli ve gayruhüm
Derkenâr: Bu hüccet kassâm-ı mezbûr Abdullah Efendi zamânında olup bu mahal 
beyaz kalmasın deyû bu semte kayd olundu.

471 [71a] Bu sicildeki askerî davaların kassâm-ı askerî Abdülhâdî 
b. Mehmed tarafından yazıldığı
Mâ hurrire fî hâze’s-sicil min kazâye’l-askeriyye vaka‘ beyne yedeyi’l-fakīr ileyhi 
sübhânehû Abdülhâdî b. Mehmed el-Kassâmü’l-askerî bi Galata ve Havâss-ı Kos-
tantıniyye ufiye anhümâ
İşbu sicildeki askerî da‘vâlar, el-fakīr ileyhi sübhânehû, Galata ve Havâss-ı Kostan-
tıniyye kassâm-ı askerîsi Abdülhâdî b. Mehmed tarafından yazıldı. Ufiye anhümâ. 
(Mühür)







472 [71a-1] Beytülmâle intikal eden terekenin yarısının 
beytülmâlce alındığı
Mahmiye-i Galata’da beytülmâl-i hâs emîni olan fahrü’l-cüyûş Mehmed Çavuş b. Ab-
dullah mahfil-i kazâda Kasımpaşa mahallâtından Kulaksız Ahmed mahallesinden 
müteveffât olan Mihri Hâtun bt. Abdullah’ın zevci ve vârisi olan Yusuf b. Abdullah 
mahzarında ikrâr ve i‘tirâf [edip] müteveffât-ı mezbûrenin zevci mezbûr Yusuf ’dan 
gayrı vâris-i ma‘rûfu olmamağla muhallefâtının nısfı ki beş bin akçedir beytülmâle 
intikāl etmeğin emânetim hasebiyle muhallefât-ı mezbûreden beytülmâle âid olan 
nısfı bi’t-tamâm ve’l-kemâl mezbûr Yusuf yedinden alıp kabz ettim muhallefât-ı 
mezbûreden beytülmâle âid hisseden bir akçe ve bir habbe mezbûr Yusuf zimmetin-
de kalmamışdır dedikde mezbûr Yusuf dahi mukırr-ı merkūmun ikrâr-ı meşrûhunu 
vicâhen tasdîk etmeğin mâ hüve’l-vâki‘ bi’t-taleb ketb olundu.
Tahrîren fi’l-yevmi’s-sâmin aşer min şehri Muharremi’l-harâm sene seb‘a ve elf.
Şuhûdü’l-hâl: Siyâmi b. Mustafa, Ahmed b. Davud el-İmâm, Yusuf b. Mahmud el-
Müezzin, Yusuf [b.] Hızır el-Kayyım ve gayruhüm mine’l-hâzırîn

473 [71a-2, Arapça] İbrahim Paşa’nın Frenk asıllı kölesini âzat ettiği
Sâhibü’s-sa‘âde ve’l-ikbâl sâhibü ezyâli’l-mecdi ve’l-iclâl ….? el-mahfûf bi sunûfi 
avâtıfi’llâhi’l-meliki’l-kadîr İbrahim Paşa b. Abdurrahman hazretleri kıbelinden 
âti’z-zikr âzâd ikrârına vekâleti Yusuf Bey b. Abdullah ve Ferruh Bey b. Abdullah’ın 
şehâdetleri ile nehc-i şer‘î üzre sâbit olan Musa Reis b. Resul meclis-i şer‘-i şerîf 
ve mahfil-i dîn-i münîfe hâzır olup müvekkil-i mezbûrunun, kendisine rıkkını 
mu‘terif olan orta boylu, açık kaşlı, esved, sağ elinde ve karnının sol yanında eser-i 
cerh olan Efrenciyyü’l-asl hâmil-i hâze’l-kitâb Humariye v. Ulis nâm zimmî abd-i 
memlûkünü hasbeten lillâhi’l-azîm âzâd ve tahrîr ettiğini bi’l-vekâle ikrâr ve i‘tirâf 
eyledi. Gulâm-ı mevsûf-ı mezbûr ba‘de’l-yevm bu sûretle sâir ahrâr-ı asliyyîn-i 
mükellefîn gibi hür oldu. Üzerinde mevâlî için utekā üzerine lâzım olan hakk-ı 
velâdan gayrı bir şey kalmadı.
Cerâ zâlike ve hurrire fi’l-yevmi’l-ışrîn min şehri Muharremi’l-harâm min şühûri 
sene seb‘a ve elf.
Şuhûdü’l-hâl: İsmail b. Abdullah er-Reis, Mustafa b. Abdullah [b.] Mehmed, el-
Hâc b. Abdullah, Mustafa b. Ali el-Muhzır ve gayruhüm

474 [71a-3, Arapça] Halil b. Mehmed’in, gemisindeki hizmetinden dolayı 
Hasan Reis’te alacağı kaldığı
Udûlden Hasan b. Osman ve Yakub b. Veli nâm kimesneler meclis-i şer‘-i şerîf-i 
refî‘ ve mahfil-i dîn-i münîf-i menî‘a hâzırân olup, hâl-i hayâtında mahmiye-i 
Kostantıniyye mahallâtından Gül Câmi‘i mahallesinde sâkin iken bundan ak-
dem İskenderiye’de fevt olan merhûm Hasan Reis b. Süleyman’ın Ali ve Sabiha 
nâm sagīreynine kıbel-i şer‘den mansûb vasî olan Şaban b. Sevindik nâm hasm-ı 
câhid mahzarında, hâmil-i hâze’l-kitâb Halil b. Mehmed’den sâdır olan da‘vâ-yı 
sahîha-i şer‘iyyede gıbbe’l-istişhâd şöyle şehâdet ettiler ki müdde‘î-i merkūmun 
müteveffâ-yı mezkûrun zimmetinde, gemisindeki hizmeti sebebiyle râyicü’l-vakt 
bin akçe hakkı vardı. Müdde‘î-i mersûm meblağ-ı merkūmdan ( ) kadarını aldı. 
Müdde‘î-i mezbûra bâkī meblağ-ı merkūmu müteveffâ-yı mesfûrdan asâleten 
veya vekâleten kısmen veya tamâmen ahz ü kabz etmediğine, bi vechin mine’l-
vücûh zimmetini ibrâ etmediğine yemîn verildiğinde ve şâhidlerin şehâdetlerinin 
ba‘de ri‘âyeti şerâiti’l-kabûl inde’ş-şer‘ makbûl ve mu‘teber olmasından sonra 
hâkim-i muvakki‘-i a‘lâ hâze’l-kitâb, şehâdetleri mûcebince meblağ-ı mersûmun, 
müteveffâ-yı merhûmun muhallefâtından müdde‘î-i merkūma ödenmesine 
hükm etti.
Cerâ zâlike ve hurrire fi’l-yevmi’l-ışrîn mine’l-Muharremi’l-harâm min şühûri 
sene seb‘a ve elf.
Şuhûdü’l-hâl: Şükür b. Himmet, Ahmed b. Abdullah, Yusuf b. Abdullah, Keyvan 
b. Abdullah, Memi b. Abdullah, Ahmed b. Nasuh, Mustafa b. Mahmud, Mustafa b. 
Ali el-Muhzır, Hüsrev b. Abdullah el-Muhzır ve gayruhüm mine’l-hâzırîn

475 [71b-1, Arapça] Meryem bt. Abdullah’ın Gürcü asıllı kölesini 
âzat ettiği
Udûlden Abdi Bey b. Ali er-Reis ve Ahmed b. Ali er-Reis nâm kimesneler, 
müdebbere-i mersûmenin zevci olan Mustafa Kapudân b. Turgud mahzarında, 
açık kaşlı, gök gözlü, uzun boylu, Gürciyyetü’l-asl hâmiletü hâze’l-kitâb Dilâver 
bt. Abdullah’dan sâdır olan da‘vâ-yı sahîha-i şer‘iyyede gıbbe’l-istişhâd şöyle 
şehâdet ettiler ki hâric-i mahmiye-i Galata mahallâtından Kalafatçıbaşı mahalle-
sinde bundan akdem fevt olan Meryem bt. Mustafa nâm efendisi, maraz-ı mev-
timden kırk gün mukaddem hürsün diyerek mukayyed tedbîr ile tedbîr eyledi ve 
müddet-i mezbûreden fazla yaşadı ve iyileşdi. Şehâdetleri ba‘de ri‘âyeti şerâiti’l-
kabûl inde’ş-şer‘ makbûl ve mu‘teber olmağın mezheb-i muhtâra tevfîkan ıtkına 
hükm edildi. Câriye-i mezbûre bu sûretle sâir harâir-i asliyyât-ı mükellefât gibi 
hürre oldu.
Cerâ ve hurrire fi’l-yevmi’l-isneyn ve’l-ışrîn min şehri Muharremi’l-harâm min 
şühûri sene seb‘a ve elf.
Şuhûd: Mehmed Efendi el-İmâm, İsa Efendi el-İmâm, Abdülkādir Çelebi b. el-
Hâc, Mahmud Çelebi b. İslâm el-Müezzin







476 [71b-2, Arapça] Kâtib Mehmed’in Macar asıllı câriyesini âzat ettiği
Atebe-i aliyye-i sultâniyede vâki‘ müteferrika tâifesinden fahrü’l-emâcid ve’l-
ekârim Kâtib Mehmed kıbelinden âti’z-zikr âzâd ikrârına vekâleti Siyâmi 
b. Mehmed er-Reis ve İbrahim b. Abdullah el-Bevvâb nâm kimesnelerin 
şehâdetleri ile sâbit olan Ahmed Çelebi b. Mehmed nâm kimesne meclis-i şer‘-i 
şerîfe hâzır olup müvekkil-i mezbûrunun, kendisine rıkkını mu‘terife olan açık 
kaşlı, gök gözlü, sarışın, uzun boylu, Macariyyetü’l-asl hâmiletü hâze’l-kitâb Ka-
dem bt. Abdullah nâm câriye-i memlûkesini, hasbeten lillâhi’l-azîm ve taleben 
li merzâti rabbihi’l-kerîm ve hereben min ikābihi’l-elîm yevme lâ yenfa‘u mâlün 
ve lâ benûn illâ men etallâhe bi kalbin selîm, âzâd ve tahrîr ettiğini ikrâr ve i‘tirâf 
eyledi. Üzerinde mevâlî için utekā üzerine lâzım olan hakk-ı velâdan gayrı bir 
şey kalmadı.
Cerâ zâlike ve hurrire fi’l-yevmi’t-tâsi‘ ve’l-ışrîn min şehri Muharremi’l-harâm 
min şühûri sene seb‘a ve elf.
Şuhûdü’l-hâl: Süleyman Kethüdâ el-Müteferrika, Kenan Halîfe el-Müteferrika, 
Süleyman Halîfe el-Müderris, Abdülbâkī Efendi el-Müderris, Ali Bey el-Cündî, 
Mehmed Bey Kastamonî, Mehmed el-Bevvâb, Mehmed el-Bevvâb, Elmas Ağa, 
Cevher Ağa ve gayruhüm mine’l-hâzırîn

477 [71b-3, Arapça] Mehlika bt. Abdullah’ın Rus asıllı câriyesini
âzat ettiği
Hâric-i mahmiye-i Galata tevâbi‘inden Kasımpaşa mahallâtından Kulaksız Ah-
med mahallesinde sâkine olan Mehlika bt. Abdullah nâm hâtun kıbelinden âti’z-
zikr âzâd ikrârına vekâleti İlyas b. Abdullah ve Hamza b. Abdullah’ın şehâdetleri 
ile sâbit olan Hamza b. Mehmed meclis-i şer‘-i şerîfe hâzır olup müvekkil-i 
mezbûrunun, orta boylu, gök gözlü, çatık kaşlı, Rusiyyetü’l-asl, sol elinin kü-
çük parmağında kusûr bulunan hâfızatü hâze’l-kitâb Servinaz bt. Abdullah nâm 
câriye-i memlûkesini hasbeten lillâhi’l-azîm âzâd ve tahrîr ettiğini bi’l-vekâle ikrâr 
ve i‘tirâf eyledi. Câriye-i mezbûre bu sûretle sâir harâir-i asliyyât-ı mükellefât gibi 
hürre oldu. Üzerinde mevâlî için utekā üzerine lâzım olan hakk-ı velâdan gayrı 
bir şey kalmadı.
Cerâ zâlike ve hurrire fi’l-yevmi’t-tâsi‘ ve’l-ışrîn min Muharrem sene seb‘a ve elf.
Şuhûd: Hasan Reis b. Abdullah, Mesih b. Abdullah, Osman, Ahmed b. Davud, 
Mehmed b. Ahmed el-Müezzin, Ferhad b. Abdullah, Hüsrev b. Abdullah ve gay-
ruhüm







478 [71b-4, Arapça] Müteveffa Hasan’ın Gürcü asıllı kölesini âzat 
etmiş olduğu
Udûlden Şaban b. Receb ve el-Hâc Rıdvan b. Abdullah nâm kimesneler meclis-i 
şer‘a hâzırân olup, babaları bundan akdem vefât eden Mehmed b. Hasan ve Sabiha 
bt. Hasan nâm sagīreynin vasiyy-i muhtârı olan Şaban b. Sevindik nâm âti’z-zikr 
âzâdı münkir bulunan hasm-ı câhid mahzarında, gök gözlü, açık kaşlı, orta boy-
lu, Gürciyyü’l-asl hâmil-i hâze’l-kitâb Rıdvan b. Abdullah’dan sâdır olan da‘vâ-yı 
sahîha-i şer‘iyyede gıbbe’l-istişhâd şöyle şehâdet ettiler ki müteveffâ-yı mezbûr 
hâl-i kemâl-i akl ve nefâ-ı tasarrufâtında bizim yanımızda ve katımızda müdde‘î-i 
mezbûr Rıdvan b. Abdullah’ı hasbeten lillâhi’l-azîm âzâd ve tahrîr etti. Abd-i 
mezbûr bu sûretle sâir ahrâr-ı asliyyîn-i mükellefîn gibi hürre oldu. Şehâdetleri 
ba‘de ri‘âyeti şerâiti’l-kabûl inde’ş-şer‘ makbûl ve mu‘teber olmağın mûcebince 
hükm edildi.
Cerâ zâlike ve hurrire fi’l-yevmi’s-selâsîn min Muharrem li sene seb‘a ve elf.
Şuhûd: Reisü’l-kuzât Kerâmi Efendi, Mehmed b. Alâaddin el-Hatîb, Mustafa b. 
Abdülgafur, Hasan b. Osman, Mansur b. Mustafa, Yakub b. Veli, Ahmed b. Abdul-
lah, Hamza b. Abdullah el-Yesârî, el-Hâc Murad b. Abdullah ve gayruhüm

479 [71b-5, Arapça] Mustafa ve Âişe adlı çocuklara vasî atandığı
Hâkim, hâmil-i kitâb Ömer Bey b. Abdülvehhâb’ı, mahmiye-i Galata tevâbi‘inden 
Beşiktaş’da vâki‘ Ali Paşa Sarayı demekle ma‘rûf menzilde bundan akdem vefât eden 
merhûm Mustafa b. Abdullah’ın Mustafa ve Âişe nâm sagīreynine, müteveffâ-yı 
mezbûr babalarından irs-i şer‘le kendilerine intikāl eden emvâlin zabtı ve tesviye-i 
umûrları için ihtiyâclarına binâen vasî nasb etti. Mezbûr Ömer Bey de vesâyet-i 
mezkûreyi kabûl edip hizmet-i lâzımesini edâyı müte‘ahhid oldu.
Cerâ zâlike ve hurrire fî evâhiri Safer sene seb‘a ve elf.
Şuhûd: Mehmed Bey b. Abdullah Sofu, el-Hâc Memi b. Abdullah, Yusuf Hoca b. 
Abdullah, Rıdvan Bey b. Abdullah, Hüsrev b. Abdullah el-Muhzır, Mehmed Çele-
bi b. Sefer ve gayruhüm

480 [72a-1] Mehmed Çelebi b. el-Hâc Ali’nin muhallefâtı
Mahmiye-i Galata müzâfâtından Kasımpaşa mahallesinde vefât edip geride 
verâsetinin kendilerine münhasır olduğu Aynî Hâtun bt. (  ), Kamer Hâtun bt. 
Abdullah ve Yasemin bt. Abdullah nâm üç zevcesini, Hüseyin, Hasan, İbrahim, 
İsmail ve Abdürrahim nâm beş oğlunu, İsmihan, Hûr[i] ve Hatice nâm üç kızını 
bırakan merhûm Mehmed Çelebi b. el-Hâc Ali’nin muhallefâtıdır.
Vaka‘a’t-tahrîr fi’l-yevmi’s-sâmin min şehri Şevvâli’l-mükerrem sene hamse ve elf.
Kıymeti
Yorgan aded 1 103
Tencere aded 1 100
Güğüm aded 1 43
Tas aded 1 54
Üzengi aded 1 105
Tencere aded 1 107
Tencere aded 1 59
Sahan aded 1 160
Güğüm aded 1 160

Çanak? aded 1 112
Tepsi aded 1 61
Sahan aded 2 450
Velense aded 1 66

…? aded 1 101
Tas aded 1 70
Destâr aded 1 207
Sofra aded 1 80
Abâyî aded 1 360
Kalayî sahan aded 7 101
Tâbe ma‘a sacayak 35
Kaliçe aded 1 22
Tâbe-i börek aded 1 55
Destâr börkü aded 1 13
Kavuk aded 1 27
Sepet sandık aded 1 34
Sacayak aded 1 25
Köhne velense aded 1 53
Köhne kebe aded 1 80
Kebe aded 1 10
Peşkir aded 1 113
Tencere aded 1 80
Güğüm aded 1 23
Sahan aded 3 15
Ferâce aded 1 530
Şamdan aded 1 20
Fânus aded 1 330
Köhne velense aded 1 149
Köhne kebe aded 1 128
Direk? aded 6 128
Sandık aded 1 101
Kılıç aded 1 200
Ferâce aded 1 705
Cibinlik aded 1 106
Sahan aded 3 168
Demir sini aded 1 67
Berber kutusu aded 1 265
Sini aded 1 252
İhrâm aded 1 315
Köhne kılıç aded 1 120
Cam tas aded 1 185
Tencere aded 1 171
Yorgan aded 1 101

Çatma yorgan aded 1 150
Tencere aded 1 50
Tencere aded 2 80
Ferâce ma‘a kürk aded 1 2040
Kirpas kıt‘a 1 fî 33 594
Velense-i köhne aded 1 160
Atlas kaftan aded 1 455
Yastık aded 1 160
Yeşil ferâce aded 1 455
Def‘a ferâce aded 1 960
Tencere aded 1 106
Tencere aded 1 120
İbrik-i kahve aded 1 40
Velense-i beyaz aded 1 184
Kantar aded 1 43
Maşraba aded 1 50
Velense aded 1 53
Kırmızı yelek aded 1 359
Kirpas fî 18 zirâ‘ ( ) 594
Sandık aded 1 50
Hırdavât 128
Destâr aded 1 165
Yapuk aded 1 23
Tepsi aded 1 20
Sofra aded 1 187
Ferâce aded 1 103
Şamdan aded 1 45
Direk? aded 13 260
Sahan aded 1 328
Bârgir aded 1 45
Tencere aded 1 275
İbrik aded 1 51
Def‘a ibrik aded 1 51

…? aded 1 3.100
Hırdavât 200

…? nâ-tamâm aded 1 200
Bukağı altın ma‘a altın top miskāl 
41 fî 122 

5.002

Çadır-ı şeb aded 1 213
Zer maşraba fî 80 1.322
Gümüş kadeh aded 1 fî 9 981
Alaca kaftan aded 1 122
İnci miskāl 9 fî 280 2.520
Def‘a inci miskāl 6 fî 400 2.530
Döşek aded 1 150
Keten penbe aded 1 fî 109 310
Kitâb-ı Şâhidi aded 1 35
Kitâb-ı Kenz aded 1 20
Kitâb, nâ-tamâm aded 1 101
Kitâb-ı Hüsn-i dil aded 1 150
Kitâb-ı Tezkiretü’s-süferâ aded 1 150
Kitâb-ı Îzâh aded 1 35
Kitâb-ı Mantıku’t-tayr aded 1 190
Kitâb-ı Baharistan aded 1 110
Kitâb-ı Kelile aded 1 42
Kitâb-ı nâ-ma‘lûm aded 1 100
Kitâb-ı nâ-ma‘lûm aded 1 42
Kitâb-ı nâ-ma‘lûm aded 1 42
Kitâb …? aded 1 228
Kitâb-ı İbn Melek aded 1 381
Kitâb-ı Şerh-i Mevâkıf 380
Kitâb-ı Sadrü’ş-şerî‘a aded 1 360
Kitâb-ı Hülâsa aded 1 70
Kitâb-ı Vikāye aded 1 140
Kitâb nâmı nâ-ma‘lûm aded 1 80
Tefsîr-i Yâsîn aded 1 250
Kitâb-ı Mantık aded ( ) 160
Kitâb Şirinî aded 1 120

… ? 7.893
Günlük vakıyye 120 fî 18 3.160?
Yağmurluk aded 1 2.500
Gümüş zincir dirhem fî 8 3.500
Gümüş oyan aded 1 3.250
Kazgan aded 1 4.900
Gümüşlü eyer 1 2.940
Bâkī der hâne? 96.000
Def‘a hâne aded 70.500
Hırdavât bey‘ olunmuştur 300
Yekûn 230.952
Minhe’l-ihrâcât 
Berâ-yı techîz ve tekfîn 5.160
Berâ-yı deyn-i müsbet li Abdi 
Çavuş 

85.100
Berâ-yı deyn li zevceti’l-müteveffâ 
el-mezbûre Yasemin

5.000
Deyn-i müsbet li Hatice Hâtun 18.800
Deyn-i müsbet Ahmed b. 
Mehmed 

2.000
Deyn-i müsbet Ömer Çelebi ( )
Mehr-i müsbet li zevceti’l-
med‘uvve Yasemin 

3.000
Mehr-i müsbet li zevceti’l-
med‘uvve Kamer Hâtun 

3.000
Mehr-i müsbet li zevceti’l-
med‘uvve Aynî Hâtun 

4.000
Berâ-yı dellâliyye ve resm-i kısmet 1.500
Kâtibiyye 200
Gulâmiyye 40
İhzâriyye 150
Resm-i hücec 300
Yekûn 143.339
Sahhe’l-bâkī ba‘de’l-harc ve’l-
mesârif

87.613 
Seksen 
yedi bin 
altı yüz 
on üç
Minhâ
Hisse-i ibn 11.794
Hisse-i ibn 11.794
Hisse-i ibn 11.794
Hisse-i ibn 11.794
Hisse-i ibn 11.794
Hisse-i zevce 3.650
Hisse-i zevce 3.650
Hisse-i zevce 3.650
Hisse-i bint 5.897
Hisse-i bint 5.897
Hisse-i bint 5.897
Kesr-i bâkī 12

481 [72b-1] Emine Hatun bt. Abdullah’ın muhallefâtı
Mahmiye-i Galata mahallâtından Emekyemez mahallesinde vefât edip geride Ali 
Reis ( ) nâm zevcini bırakan merhûme Emine Hâtun bt. Abdullah’ın muhallefâtıdır.
Kıymeti

Çarşaf aded 1 50
Miskî atlas aded 1 415

Çarşaf aded 1 310?
Münakkaş bohça aded 1 185
Hindî makrama aded 1 69

Çatma döşek aded 1 580
Mukaddem kuşak aded 1 110
Demir sini aded 1 260
Yastık aded 3 205
Beyaz çarşaf, aded 1 76
Beyaz atlas, aded 1 1.865

Çatma minder, aded 1 190
Münakkaş sofra, aded 1 72
Alaca çarşaf, aded 1 48
Mavi kemha, aded 1 1.008
Bohça aded 1 31
Köhne tas 3 24
Sabur? aded 1 15
Ma‘a tarak aded 1 10
Beyaz çarşaf, aded 1 51
Münakkaş döşek, aded 1 560
Kirpas, zirâ‘ 10 230
Mavi sürmâî kaftan, aded 1 1.550
Kaliçe-i kebîr, aded 1 700
Hindî makrama, aded 1 42
Kirpas zirâ‘ 11,5 140
Münakkaş bohça, aded 1 10
Seccâde-i beyaz, aded 2 301
Tepsi 2 37
Sandık, aded 1 35

Çatma minder, aded 1 130
Kirpas kıt‘a, zirâ‘ 10 fî 29 108
Sebz atlas top, aded 1 905
Yen-i cebe 292
Köhne çarşaf, aded 1 22
Tülbent kuşak, aded 1 46
Minder, aded 1 6

Çarşaf, aded 1 220
Sürmâî sof, aded 7 54
Arakiyye ma‘a kalıp aded 1 75
Hamam leğeni 145
Tencere, aded 1 57
Havan ma‘a deste 41
Kirpas 355
Münakkaş bohça, aded 1 280
Alaca çarşaf, aded 1 48
Makrama, aded 2 38
Sü[r]mâî kaftan, aded 1 700
Kaliçe-i aded 220
Tencere, aded 1 46
Hırdavât 20
Kebab demiri 9
Köhne futa 12

Çarşaf, aded 1 102

Çarşaf 77
Sarı atlas 950
Beyaz kuşak 1 50
Beyaz çarşaf 1 55
Mor çakşır, aded 1 48
Sahan, aded 1 90
Tencere 65

Çini kubur, aded 4 36
Bohça 69
Döşek 1 113
Döşek 1 150
Yastık 20
Döşek, aded 1 406
Döşek, aded 1 310
Minder, aded 1 72
Minder, aded 1 70
Minder, aded 1 60
Minder, aded 1 27
Yastık, aded 1 91
Yastık, aded 1 30
Yorgan, aded 1 925
Yorgan, aded 1 565
Yorgan 386
Sepet 1 26
Yastık, aded 1 135
Kaliçe, aded 1 71
Yorgan, aded 1 162
Köhne yorgan 1 25
Yastık 1 41
Yastık 1 114
Minder, aded 2 116
Köhne kilim, aded 1 10
Minder, aded 1 40
Yastık, aded 4 92
Köhne kebe 60
Köhne kaliçe 20
Köhne kilim 15
Köhne kaliçe 81
Yekûn 20.034







482 [72b-2] Kâtib Mustafa Ağa’nın muhallefâtı
Hâl-i hayâtında Beşiktaş kasabasında sâkin olan Dîvân kâtibi merhûm Kâtib Mus-
tafa Ağa b. Abdullah’ın muhallefâtıdır.
Kıymeti
Yekûn

246.000 
nısfı ki 
yüz yirmi 
üç bin 
eder
Hâne der mahalle-i Sinan Paşa 
kısmet olunmamışdır
Serc-i sîm 3.300
Kürk-i zerdeva 1.600
Velense-i sürh 600
Raht-ı kâmil 3.660
Üzengi 1.000
Kavuk 3 45
Tirkeş 750
Kuşakbend 480

Çintiyan 101
Köhne tülbent 20
Sâde elbise 20
Peşkir 205
Kuşak 160
Uçkur-ı münakkaş 80
Kuşak 266
Peşkir 270
Bohça 70
Yemeni sofra 111
Beyaz kuşak? 250
Kirpas 320
Astın 47
Alaca makrama 30
Gömlek-i hamam 310
Don ma‘a gömlek 110
Sofra 90
Tülbent örtüsü 1005
Asetin 280
Sarı 25
Kürdî 291
Eyer-i köhne 135

...? 140
Kaliçe 855
Kürk 495
Kürdî 54
Tülbent 26

Çarşaf 40
Tülbent 80
Barata 120
Börk 45
Yastık 25
Futa 80
Arakiyye 20
Münakkaş perde 181
Müzehheb makrama 306
Gümüşlü kıymet 337 800
Tarak 10
Velense-i beyaz 425
Tülbent 300
Tülbent 300
Müfredât defteri aynıyla kayd 
olunmadı lâkin cem‘an esbâb 
bahâsı 

70.102
Cem‘an yekûn 316.102
Resm-i kısmet 4.500
Kassâmiyye kâtibiyye 2.800
Hammâliyye 180
Dellâliyye 1400
Ücret-i kadem 300
Ücret-i dükkân 300
İhzâriyye 800
El-Bâkī 305.822
Hisse-i ibn 203.880
Hisse-i bint 101.940

483 [73a-1] Mehmed Çavuş b. Şucâ’ın muhallefâtı
Kıymeti
Kebe-i Tırnova 1 225
Kaliçe 1 170
Yastık 1 33
Alaca döşek 1 102
Sahan, tepsi 4 260
Sahan 5 240
Tepsi-i sagīr 5 52
Sahan ma‘a tepsi 102
Cam tas 1 136
Kavuk 1 17
Tüfenk 1 211
Kutu ma‘a fi ncan 1 81

Çarşaf 1 69
Beyaz bogasi 280
Sandık 1 160
Kebe-i Tırnova 1 141
Yemeni yorgan 1 148
Keçe-i Acem 1 221
Mavi velense 1 200
Yapuk 1 20
Döşek 1 81
Sahan 5 220
Tâbe 1 50
Yastık yüzü 1 34
Miskî tafta 1 170
Kırmızı ferâce 1 1110
Muhtazan? 1 55
Güğüm 1 130
Neftî kebe 1 180
Def‘a neftî kebe 265
Yastık 1 39
Döşek 1 240
Sahan 5 261
Sahan ma‘a tepsi 1 118
Sahan ma‘a tepsi 157
Kevgir 1, ma‘a tepsi 1 22
Tâbe 1 22
Güğüm 1 171
Ferâce-i sürh 1 763
Yorgan başları 4 300
Sorguç 1 70
Sahtiyân 1 50
Bakraç 1 71
Kebe-i Tırnova 1 255
Beyaz kebe 1 121
Yastık 1 31
Yastık 1 31
Yastık 1 64
Sahan-ı kebîr 3 240
Tâbe 1 40
Kebe-i Tırnova 1 100
Güğüm 1 130
Sarı zıbın 1 135
Yüz-i yastık 1 17
Kavuk 2 26
Def‘a kavuk 1 13
Alaca çarşaf 1 72
Girif 8 25
Nârenci kebe 1 200
Kebe-i Tırnova 1 191
Don 1 30
Leğen 1 81
Seccâde 1 142
Şamdan 2 66
Garar 1 264
Sahan 3 201
Fânus 1 40
Sagīr çanak 1 35
Kebab demiri 1 10

Çini kapaklı tas 1 26

Çini tabak 1 43
Def‘a çini tabak 16
Def‘a çini tabak 25
Hokka 3 6
Torba 4 11
Börek tepsisi 2 202
Tencere 1 45
Bakraç 1 62
Tâbe 1 27
Şamdan 1 35
Kevgir 1 sahan 39
Keman ma‘a kubur 1 200

Çini ibrik 1 80

Çini kapaklı tas 35

Çini kapaklı tas 23

Çini tabak 1 20

Çini tabak 2 12
Def‘a çini tabak 2 5
Hırdavât 140
Tepsi 2 63
Tencere 1 192
Tencere 1 41
Tepsi 2 82
Kepçe kevgir 62
Tencere 1 81
Tas 1 23
Kebab demiri 1 20
Kalkan 1 103

Çini tas 1 15

Çini çanak 2 6
Sepet 1 20
Kuzu tepsi 2 314

Çatma döşek yüzü 1 785
Nihâli yastık yüzü 1 110
Eyer-i diğer 1 190

Çul 1 58
Tepsi ma‘a sahan 20 2.372
Yastık yüzü 2 430
Nihâli keçe 1 350
Def‘a eyer 1 138

Çanlar 5 50
Dikdik 1 15
Matbah sepeti 1 40
Tencere 3 135
Nihâli keçe 1 250
Sahan-ı Acem 7 415
Tepsi 3 300
Nihâli seccâde 1 220
Kaliçe 2 1370
Matbah sepeti 2 400

Çatma yorgan 1 595
Nihâli keçe 1 400
Eyer ma‘a teğelti 1 140
Hırdavât 60
Sikke-i hasene 150 fî 125 Yekûn 19.500
Nısf-ı hâne ber vech-i tahmîn 30.000
Câriye 10.000
Derkenâr: Şehr-i Şa‘bân’da vâki‘ olmuşdur bahçeleri dahi vardır ona te’hîr olundu.







484 [73a-2] Mustafa b. Abdullah’ın muhallefâtı
Kapudân Ali Paşa Sarayı’nda vefât eden ve geride Mustafa nâm oğlunu ve Âişe 
nâm kızını bırakan [Mustafa b. Abdullah’ın muhallefâtıdır].
El-vâki‘ fî evâhiri Safer li sene seb‘a ve elf.
Kıymeti
Biniş ma‘a âsâ 150
Nohudî zıbın 130
Mâî zıbın 72
Peçe makrama 8 960
Tülbent 720
Tülbent kuşak 230
Hırdavât 120
Mor yağmurluk 1485
Keçe-i Selânik 625
Ferâce-i yeşil 1.000
Diğer ferâce-i yeşil 1505
Kürk 125
Tavşan-ı cedîd 435
Makrama 2 274
Bohça 27
Zili 660
Siyah ferâce 1.550
Mor ferâce 600

Çultar 600
Rüstemî mor 800
Bağdâdî mâî 275
Yağmurluk sürh 2150
Münakkaş uçkur 90 / 50
Tülbent makrama 51
Peşkir 4 358
Peşkir 68

Çarşaf 80
Kaliçe-i kebîr 1200
Beyaz velense 510
Bağdâdî 530
Ferâce 405
Tülbent 186 / 191
Tor kuşak 400
Yastık 80
Makrama 100
Gömlek 80
Makrama 249?
Gömlek 130
Perde 90
Abâyî 1.050
Rüstemî beyaz 780
Gümüşlü kılıç 3.210
Köhne zıbın 55

Çarşaf 45
Gömlek 120
Kuşak 100

Çarşaf 100
Makrama 56
Sargı 100
Kuşak 12
Hurrire bi ma‘rifeti …. zeberehu’l hakīr Abdülhâdî el-Kassâmü’l-askerî bi Ga-
lata
Zikr olunan defteri kassâm-ı mezbûr sicile kayd eylemediği ecilden sonra kayd 
olundu.







485 [73b-1] Kimlerin askerî olduğunu gösteren emr-i hümâyun sureti
Akzâ kuzâti’l-müslimîn efâhim-i vülâti’l-muvahhidîn me‘âdinü’l-fezâili ve’l-yakīn 
veresetü ulûmi’l-enbiyâi ve’l-mürselîn el-muhtassûn bi mezîdi inâyeti’l-meliki’l 
mu‘în mahmiye-i İstanbul’da ve Galata ve Hâslar kadıları dâmet fezâilühüm tevkī‘i 
refî‘i hümâyûn vâsıl olacak ma‘lûm ola ki hâlen zikr olunan kadılıklarda vâki‘ 
beytülmâl-i hâs mukāta‘asına ber vech-i iltizâm emîn olan Dergâh-ı âlî çavuşla-
rından kıdvetü’l-emâsil ve’l-akrân Musa Çavuş ve Mehmed Çavuş zîde kadruhûm 
Dergâh-ı mu‘allâma gelip mukāta‘a-i mezbûrenin Hazîne-i âmire’de mahfûz olan 
kānûnnâmesin taleb eylemeğin kānûnnâmeye nazar olundukda şol sipâhi tekā‘üd 
ettikden sonra âhara ra‘iyyet yazılmış olmaya, askerîdir ve hazret-i Hüdâvendigâr 
kulları ve câriyeleri mâdâmki askerînin taht-ı nikâhında olalar ba‘de’l-i‘tâk onlar 
dahi askerîdir ve kuzât ve müderrisîn ve meşîhat ve tevliyyet ve nezâret ve sâir bu-
nun emsâli şol ki atebe-i ulyâya mülâzemet eyleye onlar dahi askerîdir askerînin 
evlâdından kimesne ra‘iyyet yazılmış olmaya ve şol ra‘iyyet kızı sipâhiye nikâh olu-
nup sipâhinin taht-ı nikâhında olan askerî hükmündedir bu zikr olunan kimesne-
ler ki rüsûm-ı kısmeti kazaskerindir kazasker kısmet edip rüsûm-ı kısmeti kazas-
ker için alalar askerînin nikâhı ve ıtâknâme ve hücceti bâbında ashâbı kadîmden 
muhtâr olup her kangı cânibe dilerler ise ona rücû‘ ede ve her kim mürâca‘at eder-
se resmini ona vere deyû kānûnu mukarrer idi ona binâen askerînin nikâhı ve 
ıtâknâmesi kazaskere ta‘yîn olunmuşdur emr-i celîlü’l-kadrim şöyle sâdır oldu ki 
onun gibi askerî tâifesi nikâh ve i‘tâknâmesi vâki‘ oldukda kazasker kassâmlarına 
mürâca‘at edip resimlerini kazasker için zabt ettirip kassâma teslîm edeler, ammâ 
hüccet bâbında askerî tâifesi mücerred kānûn ve kadîm üzre her kangı cânibde 
dilerse ona rücû‘ edeler ve doğancı tâifesi bi’l-fi‘l berât-ı hümâyûn ile doğancılık 
hizmetinde ola kimesnenin ra‘iyyeti olmaya ve ister müsellem ve canbaz veya yaya 
ve voynuk tâifesi askerîdir ve lâkin onlardan şöyle ki ra‘iyyet olup resm-i kısmet-
leri yüz ve yüzden ziyâde ola kazaskerlerindir ve bunlardan aşağası kadılarındır 
ve bunların evlâdından şunlar ki geri bunların silkine münselik olalar kimesne-
ye ra‘iyyet yazılmış olmaya şol doğancı ki bir kimesnenin ra‘iyyeti olup rüsûm-ı 
ra‘iyyeti sipâhiye bi’l-fi‘l edâ edip doğancılık berât-ı hümâyûn ile veyâhud çiftlik 
tasarruf etmek ile veya avârızdan mu‘âfiyet ile olan askerî değildir sâir halk gibi 
ve sipâhi kulu âzâd olup ya sipâhi hizmetinden ferâgat edip huzûr ihtiyâr edip 
kadılar ve sipâhiler silkine münselik ola ve benim câriyelerimden ve sipâhi kız-
larımdan şunlar ki ra‘iyyet tâifesine nikâh olup ra‘iyyetin taht-ı nikâhında ola-
lar ve kethüdâ rüsûmundan ve avârızdan mu‘âf olanlar şöyle ki kuzât i‘lâmı ile 
verilip mülâzemete tevakkufu yoktur sâir tâife gibi ashâbı dahi askerîdir ya yaya 
ve müsellem ve canbazlar veya yaya yamakları ve küreci ve yaycıyân gibi ve kadı 
nâibleri sâir halk gibi mezbûrların rüsûm-ı kısmetler hüccet ve nikâh onlarındır 
ve onlar kadılarındır ve evlâd-ı askerî vefât edip avratları dul iken vefât etseler 
babaları askerî ise kendi dahi öyledir şöyle ki yevmî üç akçe ve dahi ziyâde ola 
sâhiblerinin rüsûmları askerîdir kazasker kassâmları kısmet ederler rüsûmun ka-
zasker için alırlar şol mansıb ki yevmî üç akçeden aşağa olalar onların esbâblarının 
rüsûm-ı kısmeti vilâyet kadılarınındır ve ba‘zı veresesi sabiyye olsa tereke kısmet 
eylemek isterlermiş veya ba‘zı kimesneler sagīr ise terekeleri müşterek olsa gerü 
nizâ‘ edermiş bunlar dahi kānûn üzre askerî kassâmına dâhil oldukdan sonra 
bunlar dahi kazaskerindir bu zikr olunan mevâddan gayrı vâki‘ olan mahsûlâtı 
âmmeten emînine zabt ettirmek fermân-ı şerîfim olmağın buyurdum ki bu bâbda 
olan emr-i şerîfim ve kānûnnâme-i hümâyûnum mûcebince amel edip bu zikr 
olunan mevâddan gayrı mahsûlâtı âmmeten beytülmâl emînine zabt ettirip hilâf-ı 
âdet ve mugāyir-i kānûnnâme-i hümâyûn kimesneyi bî-vech ve bilâ sebeb iş et-
tirmeyesin deyû sene elf Ramazân-ı şerîfinin yirmi dördüncü günü mukaddemâ 
kānûnnâme-i hümâyûn verilip hâlen cülûs-ı hümâyûnum vâki‘ olmağla cenâb-ı 
hilâfet-me‘âbım kıbelinden tecdîd taleb etmeğin buyurdum ki hükm-i şerîfim 
vardıkda bu bâbda ve mukaddemâ verilen kānûnnâme-i hümâyûnum mûcebince 
amel edip hilâf-ı âdet ve kānûn kimesneye te‘addî [ve] nizâ‘ ettirmeyip hakk-ı 
sarîha tâbi‘ olasız şöyle bilesiz ve ba‘de’n-nazar bu hükm-i hümâyûnumu mûmâ-
ileyhin elinde ibkā edip alâmet-i şerîfe i‘timâd kılasız.
Tahrîren fi’l-yevmi’s-sânî şehr-i Zilhicce sene erba‘a ve elf.
Be makām-ı Kostantıniyye
Derkenâr: Aslının aynıdır. Anadolu kazaskeri el-fakīr Yahya tahrîr etmişdir.

486 [74a-1, Arapça] Anton v. Marino’nun câriyesini âzat ettiği
Itâknâme
Demirciler tâifesi kethüdâsı Anton v. Marino nâm zimmî meclis-i şer‘-i şerîfe 
hâzır olup, açık kaşlı, gök gözlü, kısa boylu, çenesinin sol yanında et beni bulunan 
hâfızatü hâze’l-kitâb Malfarto bt. Yorgi nâm câriye-i memlûkesini âzâd ve tahrîr 
ettiğini ikrâr ve i‘tirâf eyledi. Câriye-i merkūme bu sûretle sâir harâir-i asliyyât-ı 
mükellefât gibi hürre oldu.
Cerâ zâlike ve hurrire fi’l-yevmi’s-selâsîn min şehri Muharremi’l-harâm min 
şühûri sene seb‘a ve elf.
Şuhûdü’l-hâl: Cafer b. Abdullah, Hasan b. Abdullah, Murad b. Abdullah, Memi b. 
Abdullah, Hüsrev b. Abdullah el-Muhzır ve gayruhüm mine’l-hâzırîn

487 [74a-2, Arapça] Akıl hastası olan Hasan Bey’e yeni vasî atandığı
Hâkim-i muvakki‘-i a‘lâ hâze’l-kitâbi’l-müstetâb, vasiyy-i sâbık Keyvan Bey b. 
Abdullah’ın vasîlikden ayrılmasının istenmesi üzerine fâriğ olmasından sonra 
hâmiletü hâze’l-kitâb Ümmi Hâtun bt. Hasan’ı cünûn-i mutbık ile mecnûn bulu-
nan Hasan Bey’e, dâhil-i mahmiye-i Galata mahallâtından Câmi‘-i Kebîr mahal-
lesinde bundan akdem fevt olan Zâhide Hâtun bt. Ahmed nâm anasından irs-i 
şer‘le kendisine intikāl eden yedi bin akçesinin zabtı ve hıfz-ı ahvâli için vasî nasb 
etti. O da vesâyet-i mezbûreyi kabûl edip hizmet-i lâzımesini edâyı ta‘ahhüd etti.
Cerâ zâlike ve hurrire fi’l-yevmi’s-sâlis min şehri Safer sene seb‘a ve elf.
Şuhûd: İsa Efendi el-İmâm, Zeynü’l-kuzât Nebi Efendi, Abdülkādir Çelebi b. el-
Hâc ve gayruhüm

488 [74a-3, Arapça] Mustafa Kapudân’ın Rus asıllı câriyesini âzat ettiği
Fahrü’l-emâsil ve’l-akrân Mustafa Kapudân b. Turgud meclis-i şer‘a hâzır olup 
kendisine rıkkını mu‘terife olan, gök gözlü, açık kaşlı, Rusiyyetü’l-asl hâfızatü 
hâze’l-kitâb Sâliha bt. Abdullah nâm câriye-i memlûkesini, hasbeten lillâhi’l-azîm 
ve taleben li merzâtihî yevme yestezillü’l-mer’u tahte zılli sadakātih, âzâd ve tahrîr 
ettiğini ikrâr eyledi. Câriye-i mezbûre bu sûretle sâir harâir-i asliyyât-ı mükellefât 
gibi hürre oldu. Üzerinde mevâlî için utekā üzerine lâzım olan hakk-ı velâdan 
gayrı bir şey kalmadı.
Cerâ zâlike ve hurrire fi’l-yevmi’s-sâlis min Saferi’l-muzaffer min şühûri sene seb‘a 
ve elf.
Şuhûdü’l-hâl: Muzaffer b. Abdullah el-İmâm, Yahya b. Abdullah er-Râcil, Ahmed 
b. Süleyman er-Reis, Sefer b. Dede, Mehmed b. Sefer ve gayruhüm

489 [74a-4, Arapça] Meryem bt. Mustafa’nın Gürcü asıllı câriyesini 
âzat ettiği
Muzaffer b. Abdullah el-İmâm ve Mehmed b. Hasan nâm kimesneler meclis-i 
şer‘a hâzırân olup müdebbere-i merhûmenin zevci olan fahrü’l-akrân Mustafa 
Kapudân b. Turgud mahzarında, uzun boylu, açık kaşlı, elâ gözlü, Gürciyyetü’l-
asl hâmiletü hâze’l-kitâb Âfitâb bt. Abdullah’dan sâdır olan da‘vâ-yı sahîha-i 
şer‘iyyede gıbbe’l-istişhâd şöyle şehâdet ettiler ki hâric-i mahmiye-i Galata’da vâki‘ 
Kalafatçıbaşı mahallesinde vefât eden Meryem bt. Mustafa nâm efendisi, “maraz-ı 
mevtimden kırk gün mukaddem hürsün” diyerek tedbîr-i mukayyede ile kendi-
sini tedbîr eyledi. Bu müddetden fazla yaşadı ve iyileşdi. Şehâdetleri ba‘de ri‘âyeti 
şerâiti’l-kabûl inde’ş-şer‘ makbûl ve mu‘teber olmağın şehâdetleri mûcebince 
mezheb-i muhtâra tevfîkan efendisinin cemî‘ malından âzâdına hükm edildi.
Cerâ zâlike ve hurrire fi’l-yevmi’s-sâlis min Safer li sene seb‘a ve elf.
Şuhûd: Mehmed Efendi b. Alâaddin el-Hatîb, Ahmed Çelebi b. Alâaddin er-Reis, 
Muzaffer b. Abdullah el-İmâm, Yahya b. Abdullah er-Râcil, Ahmed b. Süleyman 
er-Reis, Sefer b. Dede, Mehmed b. Sefer ve gayruhüm

490 [74a-5, Arapça] Ömer Ağa’nın Frenk asıllı kölesini sözleşmeli 
olarak âzat ettiği
Sâhibü’s-sa‘âde ve’l-ikbâl sâhibü’l-ezyâli’l-izzi ve’l-iclâl el-mahfûf bi sunûfi 
avâtıfi’l-meliki’s-selâm Ömer Ağa b. Abdülmennân kıbelinden âti’z-zikr kitâbet 
ikrârına vekâleti fahrü’l-akrân Mehmed Çavuş b. Hasan ve fahrü’l-emâsil Ömer 
Çavuş b. Abdullah’ın şehâdetleri ile sâbit olan fahrü’l-emâsil ve’l-akrân Perviz 
Bey b. Abdullah meclis-i şer‘a hâzır olup müvekkil-i mezbûrunun uzun boylu, 
açık kaşlı, esved, Efrenciyyü’l-asl, sol kaşı üzerinde, sol kulağı arkasında ve sol 
eli baş parmağında eser-i cerh bulunan hâmil-i hâze’l-kitâb Anton v. Nikola nâm 
abd-i memlûkünü târih-i kitâbdan i‘tibâren yedi sene hizmet etmesi mukābilinde 
kitâbete kesdiğini bi’l-vekâle ikrâr etti. Vâki‘ ikrâr, abd-i mezbûr tarafından bi’l-
muvâcehe kabûl edildi. Hizmet-i mezkûresini tâm ve kâmilen edâ ettiğinde sâir 
ahrâr-ı asliyyîn gibi hür olacakdır.
Cerâ zâlike ve hurrire fi’l-yevmi’s-sâlis min Safer sene seb‘a ve elf.
Şuhûd: Mehmed b. Hüseyin er-Reis, Keyvan Çavuş b. Abdullah, Yusuf Çavuş b. 
Abdullah, Mehmed Çavuş b. Abdullah, Mustafa b. Abdullah el-Bevvâbü’s-sultânî, 
Mustafa b. Abdullah el-Cündî ve gayruhüm

491 [74a-6, Arapça] Ömer Ağa’nın Frenk asıllı kölesini sözleşmeli 
olarak âzat ettiği
Sâhibü’s-sa‘âde ve’l-ikbâl sâhibü’l-ezyali’l-mecdi ve’l-iclâl muslihu mesâlihi’l-
enâm Ömer Ağa b. Abdüsselâm kıbelinden âti’z-zikr kitâbet ikrârına vekâleti 
fahrü’l-emâsil Mehmed Çavuş b. Hasan ve Ömer Çavuş b. Abdullah’ın şehâdetleri 
ile sâbit olan fahrü’l-cüyûş Perviz Bey b. Abdullah meclis-i şer‘a hâzır olup 
müvekkil-i mezbûrunun, orta boylu, açık kaşlı, sarışın, Efrenciyyü’l-asl hâmil-i 
hâze’l-kitâb Anton v. Lorye nâm abd-i memlûkünü târih-i kitâbdan i‘tibâren altı 
sene hizmet etmesi mukābilinde kitâbete kesdiğini bi’l-vekâle ikrâr etti. Vâki‘ 
ikrâr, abd-i mezbûr tarafından bi’l-muvâcehe kabûl edildi. Hizmet-i mezkûresini 
tâm ve kâmilen edâ ettiğinde sâir ahrâr-ı asliyyîn gibi hür olacakdır.
Cerâ zâlike ve hurrire fi’l-yevmi’s-sâlis min Safer min şühûri sene seb‘a ve elf.
Şuhûd: Kerâmi Efendi, Mehmed b. Hüseyin er-Reis, Keyvan Çavuş b. Abdullah, 
Yusuf Çavuş b. Abdullah, Mehmed Çavuş b. Abdullah, Mustafa b. Abdullah el-
Bevvâbü’s-sultânî, Mustafa b. Abdullah el-Cündî







492 [74b-1, Arapça] Ömer Ağa’nın Frenk asıllı kölesini sözleşmeli 
olarak âzat ettiği
Sâhibü’s-sa‘âde ve’l-ikbâl sâhibü’l-ezyâli’l-izzi ve’l-iclâl el-mahfûf bi sunûfi 
avâtıfi’l-meliki’l-hannân Ömer Ağa b. Abdüsselâm kıbelinden âti’z-zikr kitâbet 
ikrârına vekâleti fahrü’l-akrân Mehmed Çavuş b. Hasan ve fahrü’l-emâsil Ömer 
Çavuş b. Abdullah’ın şehâdetleri ile sâbit olan fahrü’l-akrân Perviz Bey b. Ab-
dullah meclis-i şer‘a hâzır olup müvekkil-i mezbûrunun, uzun boylu, açık kaş-
lı, gök gözlü, sol eli baş parmağında ve başının sağ yanında eser-i cerh bulunan, 
Efrenciyyü’l-asl hâmil-i hâze’l-kitâb Anton v. Lorye nâm abd-i memlûkünü târih-i 
kitâbdan i‘tibâren yedi sene hizmet etmesi mukābilinde kitâbete kesdiğini bi’l-
vekâle ikrâr etti. Vâki‘ ikrâr, abd-i mezbûr tarafından bi’l-muvâcehe kabûl edildi. 
Hizmet-i mezkûresini tâm ve kâmilen edâ ettiğinde sâir ahrâr-ı asliyyîn gibi hür 
olacakdır.
Cerâ zâlike ve hurrire fi’l-yevmi’s-sâlis min Safer min şühûri sene seb‘a ve elf.
Şuhûd: el-Merkūmûn

493 [74b-2, Arapça] Mustafa Reis’in Abaza asıllı câriyesini âzat ettiği
Hâric-i mahmiye-i Galata mahallâtından Müeyyedzâde mahallesi sükkânından 
Mustafa Reis b. Abdullah meclis-i şer‘a hâzır olup, uzun boylu, açık kaşlı, kara ten-
li ve kara gözlü, topal, Abazaviyyetü’l-asl hâmiletü hâze’l-kitâb Kâmran bt. Abdul-
lah nâm câriye-i memlûkesini hasbeten lillâhi’l-azîm âzâd ve tahrîr ettiğini ikrâr 
eyledi. Câriye-i mezkûre-i mevsûfe bu sûretle sâir harâir-i asliyyât-ı mükellefât 
gibi hürre oldu. Üzerinde mevâlî için utekā üzerine lâzım olan hakk-ı velâdan 
gayrı bir şey kalmadı.
Cerâ zâlike ve hurrire fi’l-yevmi’s-sâmin min şehri Safer sene seb‘a ve elf.
Şuhûd: El-Hâc Mustafa b. Abdullah, Yahya b. Ahmed, Yahya b. Mustafa, Mustafa 
Reis b. Ali, İbrahim Çelebi b. Şaban, Hüseyin b. Abdullah

494 [74b-3, Arapça] Hasan Kapudân’ın Rus asıllı câriyesini vasiyet 
yoluyla âzat ettiği
Hasan Kapudân b. Şâhin, orta boylu, açık kaşlı, gök gözlü, Rusiyyetü’l-asl hâmiletü 
hâze’l-kitâb Gülşen bt. Abdullah nâm câriye-i memlûkesini ”maraz-ı mevtimden 
kırk gün mukaddem benden hür ol” diyerek tedbîr-i mukayyed ile tedbîr eyle-
di. Efendisi rabbine kavuşup müddet-i mezbûre geçtiğinde mezheb-i muhtâra 
tevfîkan efendisinin cemî‘ malından âzâd olacakdır.
Cerâ zâlike ve hurrire fi’l-yevmi’l-hâmis min Saferi’l-muzaffer sene seb‘a ve elf.
Şuhûd: Mehmed b. Mansur er-Reis, Ahmed b. Süleyman er-Reis, Muzaffer b. Ab-
dullah, Ebûbekir b. Abdullah el-Bevvâbü’s-sultânî ve gayruhüm

495 [74b-4, Arapça] Hasan Kapudân’ın Rus asıllı câriyesini vasiyet 
yoluyla âzat ettiği
Hasan Kapudân b. Şâhin, orta boylu, açık kaşlı, gök gözlü, Rusiyyetü’l-asl hâmiletü 
hâze’l-kitâb Şemsperi bt. Abdullah nâm câriye-i memlûkesini “maraz-ı mevtim-
den kırk gün mukaddem benden hür ol” diyerek tedbîr-i mukayyed ile tedbîr ey-
ledi. Efendisi rabbine kavuşup müddet-i mezbûre geçtiğinde mezheb-i muhtâra 
tevfîkan efendisinin cemî‘ malından âzâd olacakdır.
Şuhûd: Es-Sâbikūn

496 [74b-5, Arapça] Hasan Kapudân’ın Habeş asıllı câriyesini vasiyet 
yoluyla âzat ettiği
Hasan Kapudân b. Şâhin, orta boylu, Habeşiyyetü’l-asl, ağzında eser-i cerh bulu-
nan hâmiletü hâze’l-kitâb Çeşmi bt. Abdullah nâm câriye-i memlûkesini “maraz-ı 
mevtimden kırk gün mukaddem benden hür ol” diyerek tedbîr-i mukayyed ile 
tedbîr eyledi. Efendisi rabbine kavuşup müddet-i mezbûre geçtiğinde mezheb-i 
muhtâra tevfîkan efendisinin cemî‘ malından âzâd olacakdır.
Şuhûd: Es-Sâbikūn

497 [74b-6, Arapça] Hasan Kapudân’ın Rus asıllı kölesini vasiyet 
yoluyla âzat ettiği
Hasan Kapudân b. Şâhin, orta boylu, açık kaşlı, sarışın, Rusiyyü’l-asl hâmil-i 
hâze’l-kitâb Ferhad b. Abdullah nâm abd-i memlûkünü “maraz-ı mevtimden kırk 
gün mukaddem benden hür ol” diyerek tedbîr-i mukayyed ile tedbîr eyledi. Efen-
disi rabbine kavuşup müddet-i mezbûre geçtiğinde mezheb-i muhtâra tevfîkan 
efendisinin cemî‘ malından âzâd olacakdır.
Cerâ zâlike ve hurrire fi’t-târihi’l-mezbûr.
Şuhûd: Es-Sâbikūn

498 [75a-1] Dört bin akçenin ödünç olarak değil bağış olarak verildiği
Hâric-i Galata’da Bedreddin Bey mahallesinde vefât eden Sâliha Hâtun’un li eb ve 
üm karındaşı Mustafa ve vâlidesi Emine işbu hâmilü’l-kitâb zevci ve vârisi olan 
Receb b. Abdullah nâm kimesneyi meclis-i şer‘a ihzâr ve mahzarında takrîr-i 
da‘vâ edip müteveffât-ı merkūmenin sende alâ tarîki’l-karz dört bin iki yüz akçesi 
vardır suâl olunup verâsetimiz hasebiyle beynimizde kısmet olunmasını taleb ede-
riz dediklerinde gıbbe’s-suâl mezbûr Receb ikrâr ile cevâb verip lâkin merkūme 
Sâliha bana ergenlik deyû hibe-i sahîha-i şer‘iyye ile hibe edip teslîm eylemişdi 
ben dahi kabz ve kabûl eyledim demeğin mesfûr Receb’den beyyine taleb olun-
dukda udûl-i ricâlden es-Seyyid Abdurrahman b. es-Seyyid Sefer ve Ali b. Musa 
li ecli’ş-şehâde meclis-i şer‘e hâzırân olup edâ-i şehâdet-i şer‘iyye eylediklerinde 
ba‘de ri‘âyeti şerâiti’l-kabûl şehâdetleri hayyiz-i kabûlde vâki‘ olmağın mâ hüve’l-
vâki‘ bi’t-taleb kayd olunup mesfûr Receb’in yedine vaz‘ ve def ‘ olundu ki lede’l-
hâce ihticâc edine.
Tahrîren fî evâili Saferi’l-muzaffer sene seb‘a ve elf.
Şuhûdü’l-hâl: Mehmed Efendi b. Bâli el-İmâm, Mehmed b. Ahmed, Hasan Reis 
b. Abdullah, Murad b. Abdullah, Hüsrev b. Abdullah el-Muhzır, Mustafa b. Ali ve 
gayruhüm

499 [75a-2, Arapça] Hasan Kapudân b. Şâhin’in bahçesini karısına sattığı
Hasan Kapudân b. Şâhin nâm kimesne meclis-i şer‘-i şerîfe hâzır olup işbu 
akdin kendilerinden sudûruna kadar sâhibi ve mâliki olduğu, elinde ve taht-ı 
tasarrufunda bulundurduğu, hâric-i mahmiye-i Galata mahallâtından Kalafat-
çıbaşı mahallesinde vâki‘ olan, iki beyt-i ulvîyi, bir beyt-i süflîyi, su kuyusunu, 
helâyı, eşcâr-ı müsmire ve gayr-ı müsmireyi ve çiçekleri hâvî, tûlü mi‘mâr zirâ‘ı 
ile kırk altı zirâ‘, arzı otuz altı zirâ‘ olan ve bir tarafdan bâyi‘-i mezbûr vakfı, 
öteki tarafdan Yahya Beşe mülkü, diğer tarafdan Rahime Hâtun mülkü ve diğer 
tarafdan da tarîk-i âm ile mahdûd bulunan cemî‘ bahçesini cümle hudûdu ve 
kâffe-i hukūku ile râyicü’l-vakt yirmi beş bin akçe semen-i mu‘ayyen-i makbûz 
ile yine mahalle-i mezbûrede sâkine olan zevcesi hâmiletü hâze’l-kitâb Şahhu-
ban bt. Hüsrev’e bey‘ ettiğini ikrâr etti. O da hadîka-i mezbûreyi kendi mâlıyla 
ve kendisi için iştirâ etti. Vâki‘ ikrâr müşteriye-i merkūme tarafından vicâhen 
ve şifâhen tasdîk edildi.
Cerâ zâlike ve hurrire fî evâili Saferi’l-muzaffer min şühûri sene seb‘a ve elf.
Şuhûd: Muzaffer b. Abdullah el-İmâm, Ebûbekir b. Abdullah er-Reis, Yahya b. Ab-
dullah er-Râcil, Ahmed b. Süleyman er-Reis, Sefer Dede, Mehmed b. Sefer, Meh-
med b. Mansur er-Reis, Mustafa b. Sefer, Mustafa b. Hasan, Hüseyin b. Hasan, 
Hüsrev b. Abdullah, Yahya b. Mehmed, Mehmed b. Hüseyin, Mustafa b. Mahmud, 
Mehmed b. Mehmed, Ömer b. Mehmed Reis, Mehmed b. Hasan Reis, Abdi [b.] 
Abdullah







500 [75a-3] Ümmi bt. Sinan Bey’in muhallefâtı
&lt;&lt;Hâl-i hayâtında hâric-i mahmiye-i Galata mahallâtından Müeyyedzâde mahal-
lesinde sâkin iken vefât eden ve geride verâsetinin kendilerine münhasır olduğu 
Kamer bt. Abdullah nâm anasını, Fazlı b. Kalender nâm ana bir karındaşını, İbra-
him Çelebi nâm baba bir karındaşını ve Sâliha nâm baba bir karındaşını bırakan 
merhûme Ümmi bt. merhûm Sinan Bey b. Abdullah’ın muhallefâtıdır.
Vaka‘a’t-tahrîr fî evâili Saferi’l-muzaffer sene seb‘a ve elf.
Meblağ
Nukūd 93.000
Ve evden ve bahçeden hissesi 
ba‘de’l-ihrâcât 

28.200
Cem‘an yekûn 121.200
Minhe’l-ihrâcât
Techîz ve tekfîn ve sâir harc-ı 
ma‘kūl 

13.000
Resm-i kısmet 2.000
El-Bâkī yekûn 106.200
Minhâ 
Hisse-i üm Kamer 17.700
Hisse-i ah li üm Fazlı 17.700
Hisse-i ah li eb İbrahim 47.200
Hisse-i uht Sâliha 23.600&gt;&gt;

501 [75a-4, Arapça] Mustafa b. Mustafa Bey adlı çocuğa nafaka 
takdir edildiği
Hâkim, mahmiye-i Galata tevâbi‘inden Beşiktaş’da vâki‘ Ali Paşa Sarayı’nda vefât 
eden merhûm Mustafa Bey b. Abdullah’ın Mustafa nâm sagīr oğlunun nafaka-
sı, kisvesi ve sâir havâic-i zarûriyyesi için, himâye ve terbiyesi altında bulunduğu 
Sâliha bt. Abdullah nâm anasının talebiyle, müteveffâ-yı mezbûr babasından irs-i 
şer‘le kendilerine intikāl eden mallardan alınmak üzre zeyilde mezkûr târihden 
i‘tibâren yevmî râyicü’l-vakt sekiz akçe farz ve takdîr etti ve meblağ-ı mefrûz-ı 
mezkûru sagīr-i mesfûra sarf etmeye ve vakt-i hâcetde istidâne edip vakt-i zaferde 
rücû‘una mezbûre Sâliha’ya izin verdi.
Cerâ zâlike ve hurrire fi’l-yevmi’l-hâmis ve’l-ışrîn min Safer sene seb‘a ve elf.
Şuhûd: Rıdvan Bey b. Abdullah, Yusuf Hoca b. Abdullah, Mehmed b. Sefer, Hüs-
rev b. Abdullah el-Muhzır, Mustafa b. Mansur el-Muhzır ve gayruhüm

502 [75b-1] Sinan Bey b. Abdullah’ın muhallefâtı
&lt;&lt;Hâl-i hayâtında hâric-i mahmiye-i Galata mahallâtından Müeyyedzâde mahal-
lesinde sâkin iken vefât eden ve geride verâsetinin kendilerine münhasır olduğu 
İbrahim Çelebi nâm oğlunu ve Sâliha ve Ümmi nâm kızlarını bırakan merhûm 
Sinan Bey b. Abdullah’ın muhallefâtıdır.
Vaka‘a’t-tahrîr fî evâili Saferi’l-muzaffer sene sitte ve elf.
Kıymet-i hâne ber vech-i tahmîn 107.800
Kıymet-i bahçe ber vech-i tahmîn 8.000
Cem‘an yekûn 115.800
Minhâ resm-i kısmet meblağ 3.000
El-Bâkī yekûn 112.800
Minhâ hisse-i İbrahim Çelebi meblağ 56.400
Hisse-i Sâliha meblağ 28.200
Hisse-i Ümmi meblağ 28.200&gt;&gt;

503 [75b-2, Arapça] İsmi Hatun’un Macar asıllı câriyesini âzat ettiği
Kostantıniyye mahallâtından Gül Câmi‘i mahallesi sâkinelerinden İsmi Hâtun bt. 
Can Memi tarafından husûs-ı âti’z-zikri ikrâra vekîl olup İbrahim b. Mehmed ve 
Hüseyin b. Musa şehâdetleri ile vekâleti sâbite olan Mustafa b. Abdullah nâm râcil 
mahfil-i kazâda işbu uzun boylu, açık kaşlı, gök gözlü, Macariyyetü’l-asl hâmiletü 
hâze’l-kitâb Belkıs bt. Abdullah nâm câriye-i memlûkesini hasbeten lillâh âzâd 
ve tahrîr ettiğini bi’l-vekâle ikrâr eyledi. Vâki‘ ikrâr câriye-i mezkûre tarafından 
tasdîk edildi. Câriye-i merkūme bu sûretle sâir harâir-i asliyyât-ı mükellefât gibi 
hürre oldu. Üzerinde mevâlî için utekā üzerine lâzım olan hakk-ı velâdan gayrı 
bir şey kalmadı.
Cerâ zâlike ve hurrire fî evâsıtı Safer sene seb‘a ve elf.
Şuhûd: Süleyman Subaşı b. Abdullah, es-Seyyid İsmail b. es-Seyyid Mehmed, İb-
rahim b. Mehmed, Hüseyin b. Musa, Hüseyin b. Abdullah er-Râcil, Mehmed b. 
Yusuf, Mustafa b. Ali, Hüsrev b. Abdullah ve gayruhüm

504 [75b-3] İsmihan’ın Bosna asıllı câriyesini vasiyet yoluyla âzat ettiği
Mahrûse-i Kostantıniyye mahallâtından Gül Câmi‘i mahallesi sâkinelerinden İs-
mihan bt. Can Memi tarafından husûs-ı âti’z-zikri ikrâra vekîl olup vekâleti İb-
rahim b. Mehmed ve Hüseyin b. Musa şehâdetleri ile vekâleti sâbite olan Mus-
tafa b. Abdullah nâm râcil mahfil-i kazâda işbu orta boylu ve açık kaşlı ve elâ 
gözlü Bosneviyyetü’l-asl Güllâle bt. Abdullah nâm câriyesini târih-i kitâbdan iki 
sene tamâm hizmet edi[p] ba‘dehû malımdan âzâd ola eğer mukaddem mevtim 
vâki‘ olursa ölmezden kırk gün mukaddem âzâd ola dedikde bi’l-muvâcehe ikrârı 
tasdîk olunup mâ hüve’l-vâki‘ tahrîr ( )
Şuhûd: Es-Sâbikūn







505 [75b-4, Arapça] Hasan Kapudân’ın Macar asıllı kölesini vasiyet 
yoluyla âzat ettiği
Hasan Kapudân b. Şâhin, sarışın, açık kaşlı, gök gözlü, orta boylu Macariyyü’l-
asl, sol elinde eser-i cerh bulunan hâmil-i hâze’l-kitâb Gemici v. Petro nâm abd-i 
memlûkünü “maraz-ı mevtimden kırk gün mukaddem benden hür ol” diyerek 
tedbîr-i mukayyed ile tedbîr eyledi. Efendisi rabbine kavuşup müddet-i mezbûre 
geçtiğinde mezheb-i muhtâra tevfîkan efendisinin cemî‘ malından âzâd olacakdır.
Cerâ zâlike ve hurrire fi’l-yevmi’s-sâmin min Saferi’l-muzaffer sene seb‘a ve elf.
Şuhûd: Muzaffer b. Abdullah el-İmâm, Ebûbekir b. Abdullah el-Bevvâb, Yahya b. 
Abdullah er-Râcil, Ahmed b. Süleyman er-Râcil, Sefer Dede, Mehmed [b.] Man-
sur, Mustafa b. Sefer

506 [75b-5, Arapça] Kapudân Mustafa b. Turgud’un Gürcü asıllı 
câriyesini vasiyetle âzat ettiği
Kapudân Mustafa b. Turgud, gök gözlü, açık kaşlı, uzun boylu, Gürciyyetü’l-asl 
hâmiletü hâze’l-kitâb Hemrâz bt. Abdullah nâm câriye-i memlûkesini “maraz-ı 
mevtimden kırk gün mukaddem benden hür ol” diyerek tedbîr-i mukayyed ile 
tedbîr eyledi. Efendisi rabbine kavuşup müddet-i mezbûre geçtiğinde mezheb-i 
muhtâra tevfîkan efendisinin cemî‘ malından sâir harâir-i asliyyât gibi hürre ola-
cakdır.
Cerâ zâlike ve hurrire fî Saferi’l-muzaffer sene seb‘a ve elf.
Şuhûd: Mustafa b. Abdullah, Nebi b. Abdullah er-Râcil, Ebûbekir b. Abdullah, Se-
fer Dede, Mehmed b. Mansur er-Reis, Mehmed b. Sefer, Mustafa b. Sefer, Mehmed 
b. Hasan, Hüseyin b. Hasan, Hüsrev b. Abdullah ve gayruhüm

507 [76a-1] Mustafa adlı akıl hastasının yeni vasîsinin önceki 
vasîyi ibrâ ettiği
Mahmiye-i Galata mahallâtından Câmi‘-i Kebîr mahallesinde sâkine olup bun-
dan akdem vefât eden Zâhide bt. Ahmed nâm hâtunun sulbî oğlu Mustafa nâm 
mecnûna kıbel-i şer‘den vasiyye nasb olunan mecnûn-ı mezbûrun ammesi Ümmi 
nâm hâtun mahfil-i kazâda işbu bâ‘isü’l-hurûf mecnûn-ı merkūmun sâbıkan 
vasîsi olan el-Hâc Keyvan Bey b. Abdullah mahzarında ikrâr edip mecnûn-ı 
mezbûra vâlidesi merhûme Zâhide’den irs-i şer‘le intikāl eden on yedi bin akçesini 
mezbûr Keyvan Bey yedin[den] vesâyetim [hasebiyle] bi’t-tamâm alıp kabz eyle-
dim meblağ-ı mezbûrdan mesfûr Keyvan Bey zimmetinde bir akçe ve bir habbe 
kalmadı dedikde mâ vaka‘a bi’t-taleb ketb ve tahrîr olundu ( )
Şuhûd: İsa Efendi el-İmâm, Zeynü’l-kuzât Nebi Efendi, el-Hâc Murad b. Abdul-
lah, Kaytas b. Abdullah, Hüsrev b. Abdullah el-Muhzır, Mahmud Çelebi b. Kasım, 
Mustafa b. Ali el-Muhzır

508 [76a-2] Sinan Bey b. Abdullah’ın muhallefâtı
Hâl-i hayâtında hâric-i mahmiye-i Galata mahallâtından Müeyyedzâde mahal-
lesinde sâkin iken fevt olan ve geride verâsetinin kendilerine münhasır olduğu 
İbrahim Çelebi nâm oğlunu ve Sâliha ve Ümmi nâm kızlarını bırakan merhûm 
Sinan Bey b. Abdullah’ın muhallefâtıdır.
Vaka‘a’t-tahrîr fî evâili Saferi’l-muzaffer sene sitte ve elf.
Kıymet-i hâne ber vech-i tahmîn 112.150
Ve kıymet-i bahçe ber vech-i tahmîn 8.000
Cem‘an yekûn 120.150
Minhâ resm-i kısmet meblağ 3.000
El-Bâkī yekûn 117.150
Minhâ hisse-i İbrahim Çelebi meblağ 58.575
Hisse-i Sâliha meblağ 29.287
Hisse-i Ümmi meblağ 29.287

509 [76a-3] Ümmi bt. Sinan Bey’in muhallefâtı
Hâl-i hayâtında hâric-i mahmiye-i Galata mahallâtından Müeyyedzâde mahalle-
sinde sâkine iken fevt olan ve geride verâsetinin kendilerine münhasır olduğu Ka-
mer bt. Abdullah nâm anasını, Fazlı b. Kalender nâm ana bir karındaşını, İbrahim 
Çelebi nâm baba bir karındaşını ve Sâliha nâm baba bir kız karındaşını bırakan 
merhûme Ümmi bt. merhûm Sinan Bey’in muhallefâtıdır.
Vaka‘a’t-tahrîr fî evâili Saferi’l-muzaffer sene seb‘a ve elf.
Meblağ
Nukūd 93.000
Ve evden ve bahçeden hissesi 
merhûmenin ba‘de’l-ihrâci’l-kısme 

29.287
Cem‘an yekûn 122.287
Minhe’l-ihrâcât
Techîz ve tekfîn ve sâir harc-ı 
ma‘kūl vefât gününde üçünde ve 
kırkında ve yedisinde ve yılında 
beş ta‘âm için

13.000
Resm-i kısmet 20.000?
El-Bâkī yekûn 107.287
Minhâ 
Hisse-i üm 17.881
Hisse-i ah li üm 17.881
Hisse-i ah li eb 47.682
Hisse-i uht li eb 23.841







510 [76a-4, Arapça] Kapudân Mustafa b. Turgud’un Gürcü asıllı câriyesini 
vasiyetle âzat ettiği
Kapudân Mustafa b. Turgud, açık kaşlı, gök gözlü, uzun boylu, buğday tenli, bo-
ğazında beni bulunan Gürciyyetü’l-asl hâmiletü hâze’l-kitâb Piyâle bt. Abdullah 
nâm câriye-i memlûkesini “maraz-ı mevtimden kırk gün mukaddem benden hür 
ol” diyerek tedbîr-i mukayyed ile tedbîr eyledi. Efendisi rabbine kavuşup müddet-i 
mezbûre geçtiğinde mezheb-i muhtâra tevfîkan efendisinin cemî‘ malından sâir 
harâir-i asliyyât gibi hürre olacakdır.
Cerâ zâlike ve hurrire fî evâili Saferi’l-muzaffer sene seb‘a ve elf.
Şuhûdü’l-hâl: Mustafa b. Abdullah el-İmâm, Yahya b. Abdullah er-Râcil, Ebûbekir 
b. Abdullah, Sefer Dede, Mehmed b. Mansur er-Reis, Mehmed b. Sefer, Mehmed b. 
Sefer, Mustafa b. Sefer, Mehmed b. Hasan, Hüseyin b. Hasan, Hüsrev b. Abdullah 
ve gayruhüm

511 [76b-1, Arapça] Kapudân Mustafa b. Turgud’un Boğdan asıllı câriyesini 
vasiyetle âzat ettiği
Kapudân Mustafa b. Turgud, açık kaşlı, gök gözlü, uzun boylu, Boğdaniyyetü’l-
asl, yüzünde siyah leke bulunan hâmiletü hâze’l-kitâb Güllâle bt. Abdullah nâm 
câriye-i memlûkesini “maraz-ı mevtimden kırk gün mukaddem benden hür ol” 
diyerek tedbîr-i mukayyed ile tedbîr eyledi. Efendisi rabbine kavuşup müddet-i 
mezbûre geçtiğinde mezheb-i muhtâra tevfîkan efendisinin cemî‘ mâlından sâir 
harâir-i asliyyât gibi hürre olacakdır.
Cerâ zâlike ve hurrire fî evâili Saferi’l-muzaffer sene seb‘a ve elf.
Şuhûd: Mustafa b. Abdullah el-İmâm, Yahya b. Abdullah er-Râcil, Ebûbekir b. 
Abdullah, el-Bevvâb, Sefer Dede, Mehmed b. Mansur er-Reis, Mehmed b. Sefer, 
Mustafa (…), es-Sâbikūn

512 [76b-2, Arapça] Kapudân Mustafa b. Turgud’un Boğdan asıllı câriyesini 
vasiyetle âzat ettiği
Kapudân Mustafa b. Turgud, uzun boylu, topal Gürciyyetü’l-asl, yüzünde si-
yah leke bulunan hâmiletü hâze’l-kitâb Mülâyim bt. Abdullah nâm câriye-i 
memlûkesini “maraz-ı mevtimden kırk gün mukaddem benden hür ol” diyerek 
tedbîr-i mukayyed ile tedbîr eyledi. Efendisi rabbine kavuşup müddet-i mezbûre 
geçtiğinde mezheb-i muhtâra tevfîkan efendisinin cemî‘ mâlından sâir harâir-i 
asliyyât gibi hürre olacakdır.
Cerâ zâlike ve hurrire fî evâili Saferi’l-muzaffer sene seb‘a ve elf.
Şuhûd: Es-Sâbikūn

513 [76b-3, Arapça] Kapudân Mustafa b. Turgud’un Boğdan asıllı 
câriyesini vasiyetle âzat ettiği
Kapudân Mustafa b. Turgud, uzun boylu, açık kaşlı, beyz tenli Boğdaniyyetü’l-
asl hâmiletü hâze’l-kitâb Canfeda Hâtun bt. Abdullah nâm câriye-i memlûkesini 

“maraz-ı mevtimden kırk gün mukaddem benden hür ol” diyerek tedbîr-i mu-
kayyed ile tedbîr eyledi. Efendisi rabbine kavuşup müddet-i mezbûre geçtiğinde 
mezheb-i muhtâra tevfîkan efendisinin cemî‘ mâlından sâir harâir-i asliyyât gibi 
hürre olacakdır.
Cerâ zâlike ve hurrire fî evâili Saferi’l-muzaffer sene seb‘a ve elf.
Şuhûdü’l-hâl: Es-Sâbikūn

514 [76b-4, Arapça] Lâleizâr Hatun’un Frenk asıllı kölesini sözleşmeli 
olarak âzat ettiği
Mahmiye-i Galata tevâbi‘inden Beşiktaş kasabasında sâkine olan fahrü’l-
muhadderât zahrü’l-muvakkarât Lâleizâr Hâtun bt. Hasan -Kız Hasan demekle 
ma‘rûf- kıbelinden âti’z-zikr kitâbet ikrârına vekâleti Memi Reis b. Abdullah ve 
Memi b. Abdullah et-Tâcir nâm kimesnelerin şehâdetleri ile nehc-i şer‘î üzre 
sâbit olan Hasan Reis b. Abdullah meclis-i şer‘-i şerîfe hâzır olup müvekkile-i 
mezbûresinin, kendisine rıkkını mu‘terif olan çok uzun boylu, açık kaşlı, gök 
gözlü, buğday tenli, sakallı, Efrenciyyü’l-asl, başında eser-i cerh bulunan hâmil-i 
hâze’l-kitâb Kirkor v. Andon nâm abd-i memlûkünü üç sene tâm ve kâmil ola-
rak hizmet etmesi mukābilinde kitâbete kesdiğini bi’l-vekâle ikrâr etti. Vâki‘ 
ikrâr abd-i mükâtib-i mezbûr tarafından bi’l-muvâcehe tasdîk edildi. Hizmet-i 
mezkûresini tâm ve kâmil olarak edâ ettiğinde sâir ahrâr-ı asliyyîn gibi hür ola-
cakdır.
Cerâ zâlike ve hurrire fî yevmi’t-tâsi‘ aşer min şehri Saferi’l-muzaffer sene seb‘a 
ve elf.
Şuhûd: Hüseyin Kethüdâ b. Abdullah, İbrahim Ağa b. Abdullah ez-Za‘îm, Hüse-
yin b. Abdullah, Ahmed Ağa b. Abdullah, Şaban er-Reisü’s-sultânî, Murad Ağa 
Abdullah ve gayruhüm







515 [76b-5, Arapça] Kapudân Mustafa b. Turgud’un câriyesinin 
ümmüveledi olduğunu ve Belkıs adlı çocuğun da onun çocuğu 
olduğunu ikrar ettiği
Hâric-i mahmiye-i Galata mahallâtından Kalafatçıbaşı mahallesi sâkinlerinden 
olup akrânları arasında kapudân demekle ma‘rûf bulunan fahrü’l-a‘yân Mustafa 
b. Turgud, meclis-i şer‘-i şerîf-i şâmih-i bünyân alâ şâri‘ salavâtu’llâhi’l-meliki’l-
mennâna hâzır olup, ( ) bt. Abdülmennân nâm câriyesini ve himâyesi altında bu-
lunduğu Belkıs bt. Mustafa nâm sagīre kızını ihzâr edip câriye-i mûmâ-ileyhânın 
mahzarında hâl-i sıhhatinde ve nefâ-ı tasarrufâtında câriye-i mezbûreyi istifrâş 
ettiğini, ümm-i veledi olduğunu ve sagīre-i merkūme Belkıs’ın sulbiye kızı oldu-
ğunu ikrâr etti. Vâki‘ ikrâr câriye-i merkūme tarafından tasdîk edildi.
Cerâ fi’t-târihi’l-mezbûr.
Şuhûd: Mustafa b. Abdullah el-İmâm, Yahya b. Abdullah er-Râcil, Ebûbekir b. Ab-
dullah el-Bevvâb, Sefer Dede, Mehmed b. Mansur, Mehmed b. Sefer, Mustafa b. 
Sefer

516 [76b-6] Osman Ağa’nın muhallefâtı
Hâric-i mahmiye-i Galata mahallâtından Tophâne mahallesinde vefât eden ve te-
rekesi beytülmâle kalan merhûm Osman Ağa’nın muhallefâtıdır.
el-Vâki‘ fî evâili Safer li sene seb‘a ve elf.
Meblağ
Sepet sandığı 200
Mor çakşır 150
Şalvar dolaması atlas sarı 800
Diğer sarı atlas 700
Safraî atlas 840
Abâ-i Bağdâdî 550
Kırmızı tor kuşak 700
Kırmızı atlas 1.100
Sarı atlas 650
Sirenk 820
Yeşil atlas 760
Gülgûnî kemha 630
Serâser yelek 1.260
Kırmızı şalvar 530
Kırmızı çakşır 280
Mor hâre ma‘a sincabî kürk 1.160
Mor ferâce ma‘a peçe …? 2.130
Zünnâr kuşak 4.700
Gömlek don 269
Beledî bohça 10
Mesh? 15
Tülbent 3 506
Bohça 28
Makrama 15
Arakiyye 11
Sikke-i hasene 124
Sar[ı] zıbın 88
Diz çakşırı 113
Seccâde 107
Kilim 45
Döşek-i beledî 128
Yekûn 33.535
Minhâ ihrâcât techîz ve tekfîn 3.000
Müjdegâne 3.000
Dîdebâniyye 1.500
Harc-ı pereme ve hammâliyye 30
Dellâliyye 300
Ücret-i dükkân 60
Resm-i kısmet 1.000
Harc-ı mahkeme 100
El-Bâkī 25.450

517 [77a-1] Sâliha bt. Mehmed’in muhallefâtı
Hâl-i hayâtında hâric-i mahmiye-i Galata mahallâtından Bedreddin Bey mahalle-
sinde sâkine iken vefât edip geride verâsetin kendilerine münhasır olduğu ( ) nâm 
anasını, Receb nâm zevcini, Mustafa ve Ahmed nâm ana baba bir erkek karın-
daşlarını ve Fâtıma, Vasfihan ve Ümmi nâm kız karındaşlarını bırakan merhûme 
Sâliha bt. Mehmed’in muhallefâtıdır.
Vaka‘a’t-tahrîr fî evâsıtı Muharremi’l-harâm sene seb‘a ve elf.
Meblağ
Nukūd ( )
Sivâr miskāl 40 6.100
Küpe 3 510
Saçbend 420
Fıdda, dirhem 240 1.818
Yeşil kemha 1.180
Sipend miskāl 3.875
Dürr-i çatma 1.820
Ayna 250
Hâtem-i müzehheb 8 1.100
Dür 40 300
Gümüş tarak 80
Gümüş yüzük 150
Altın düğme 1.310
Sac-bend 280
Sini 422
Yastık 260
Kırmızı yastık 211
Velense-i beyaz 105
Saçaklı makrama 2 90
Ferâce-i yeşil 810
Döşek kılıfı 255
Bağdâdî kızıl zıbın 311
Yen 141
Bohça-i münakkaş 205
Münakkaş yorgan 201
Yen-i sarı 49
Hamam gömleği 203
Köhne tafta kuşak 111
Makrama 6 tülbent 160
Arakiyye 50
Nezkeb 12
Köhne tülbent kuşak 25
Bir top kirpas 400
Bohça-i münakkaş 180
Tülbent örtüsü 160
İpek dirhem 90 300
Beledî yastık yüzü 85

Çatma yorgan 1250
Minder 55
Kaliçe 170
Yastık yüzü 425
Kemha mâî 1370
Yen 173
Döşek yüzü 210
Yastık 75
Minder 75
Kaliçe 125
Münakkaş yastık yüzü 122
Bohça-i münakkaş 90
Kutu 40
Makrama 50
Edik ma‘a başmak 180
Edik-i diğer 50
Makrama 2 65
Kirpas 70
Bohça 195
Makrama-i münakkaş 144
Tor kuşağı kırmızı 800
Döşeme çulu 101
Beyaz sâde 177
Sepet sandık 190
Sandık-ı sagīr 51
Miskî tafta gömlek 202
Makrama sâde 3 63
Yüz-i yastık 60
Uçkur 40
Bohça 15
Gülâbdân 7
Bohça 16
Diğer bohça 12
Nezkeb-i köhne 30
Sarı mest 1 25
Kutu sagīr 10
Bir keleb iplik 50
Makrama 15
Makrama 20
Sandık-ı sagīr 70
Köhne döşek 130
Kaliçe 185
Makrama-i münakkaş 108
Beledî yastık 78
Yorgan-ı çatma 600
Kırmızı atlas zıbın 676
Kızıl kemha 1 1.530
Sebzyen 160
Gümüş başmak 1.010
Zıbın 110

Çarşaf 16
Peşkir 25
Üstübü 50
Don 17
Bohça 8
Yüz-i yastık 48
Top-ı tafta 290
Hırdavât 28
Hamam kesesi 28
Bohça-i sagīr 50
Harbe ma‘a kutu 81
Kebe 151
Yastık 96
Köhne yastık 50
Beledî döşek yüzü 78
Kilim 72
Nezkeb-i dikme 380
Al tovluk? 220
Münakkaş bohça 255
Bohça-i münakkaş 250
Miskî atlas 610
Mukaddem kuşak 470
Ayna 116
Sofra 30
Peştamal-i köhne 13,5

Çarşaf 50
Keleb iplik 220
Bohça ma‘a makrama 80
Kutu 31
Sandık, demirli 2 440
Atlas 1106

Çatma yastık 260
Kebe-i Yanbolu 240
Beledî döşek 166
Münakkaş çarşaf 755
Lâciverd ferâce 1510
Saçaklı makrama ve kır örtüsü 207
Arakiyye 340
Yüz-i yastık 211
Astın 100
Uçkur ma‘a makrama 110
Makrama-i münakkaş 57
Makrama-i beyaz 56
Münakkaş fi râş 690
Yeşil zıbın 290
Yorganbaşı 460
Mor çuka kürde 200
Kırmızı tor çakşır 146
Nezkeb-i kırmızı 40
Makrama-i hamam 70
Makrama-i tülbent 260
Nezkeb 40
Makrama 56
Bohça-i münakkaş 61
Makrama 100
Sofra-i münakkaş 63
Leğen-i sagīr 84
Maşraba 55
Bakraç 61
Leğen-i hamam 200
Leğen-i diğer 175
Tencere ma‘a kuzu tepsisi 160
Tepsi 2 62
Sagīr bakraç 27
Safa 59
Diğer tencere 137
Leğen ma‘a ibrik 201
Sahan 300
Sahan-ı sagīr 26
Kapaksız tas 36
Şamdan ma‘a kevgir kepçe 90
Tencere 72
Tâbe 46
Maşraba 37
Şamdan-ı kebîr 110
Gül kutu? ma‘a sâfa 39
Tepsi 18
Kapak 20
Kevgir kepçe 40
Şamdan 38
Sahan 4 190
Sahan 22
Hırdavât 180
Havan 140
Tâbe 35
Tencere 134
Kebab tâbesi 50
Bakraç 80
Kazgan 190
Tas kapaksız 34
Kapaklı 44
Tepsi-i kebîr ma‘a sagīr 155
Kevgir kepçe 43
Tencere 66
Leğen-i sagīr 10
Tepsi 68
Şamdan-ı sagīr 55
Hırdavât 75
Sahan 2 138
Tepsi 22
Maşraba 41
Tas 36

Çuval 12
Tas-ı kapaklı ( )

[77b] Cem‘an yekûn ( )
Minhe’l-ihrâcât techîz ve tekfîn 
vasiyyet mahallenin avârızına, 

….? vasiyyet, pirinç akçesi ve 
resm-i kısmet dellâliyye ma‘a 
hammâliyye ve ücret-i kadem

( )
El-Bâkī yekûn ( )
Minhâ
Hisse-i zevc meblağ ( )
Hisse-i üm meblağ ( )
Hisse-i Mustafa meblağ ( )
Hisse-i ( ) meblağ ( )
Ve hisse-i Fâtıma meblağ ( )
Hisse-i Vasfi han meblağ ( )
Hisse-i Ümmi meblağ ( )

518 [77b-1, Arapça] Kapudân Hasan b. Şâhin’in evini vakfettiği
Elhamdü lillâhi’llezî vakafe dûne mevâkıfi ceberûtihi’l-efhâm ve’l-ma‘kūl ve 
hâre fî müşâhedeti … zâtühü’l-efkâri’l-ecilleti’l-fühûl ve vakafe men erâde min 
mahlûkātihî sülûki sebîli’l-ihsâni ve’l-in‘âm. Ve’s-salâtü ve’s-selâmü alâ seyyidi’l-
enbiyâi’l-a‘lâmi ve alâ âlihi’l-berzeti’l-kirâmi ve ashâbihi’l-hayrâti’l-izâm mâ… 
ti’d-defâtiri bi bükâi’l-aklâmi ve istahkeme fi’l-evkāfı bi kazâi’l-hükkâm ammâ ba‘d 
işbu mazmûnunda vakıf ikrârından bahseden sahîh ve şer‘î bir hüccet, sarîh ve 
mer‘î bir vesîkadır. Fahrü ashâbi’l-ihsân zahrü’l-muvaffıkīn ilâ turuki’l-hayrâti’l-
hasenât Kapudân Hasan b. Şâhin meclis-i şer‘î Ahmedî’ye hâzır olup berâberinde 
âti’z-zikr vakfının tescîli maksadıyla mütevellî nasb ettiği fahrü’l-akrân Kapudân 
Mustafa b. Turgud’u ihzâr edip mahzarında şöyle ikrâr etti ki işbu vakıf ikrârının 
kendisinden sudûruna kadar sâhibi ve mâliki olduğu, elinde ve taht-ı tasarrufunda 
bulundurduğu, hâric-i mahmiye-i Galata mahallâtından Kalafatçıbaşı mahallesin-
de vâki‘, iki beyt-i ulvîyi, şehnişin ta‘bîr edilen mevzi‘i müştemil fevkānî ve tahtânî 
iki beyti, tavuk kümesini, su kuyusunu, helâyı, eşcâr-ı müsmire ve gayr-ı müs-
mireyi hâvî olup bir tarafdan Ömer b. Mehmed mülkü, diğer tarafdan Fâtıma bt. 
Mustafa mülkü, öteki tarafdan Emine Hâtun mülkü ve diğer tarafdan da mekābir-i 
müslimîn ve tarîk-i âm ile mahdûd bulunan cemî‘ menzilini cümle tevâbi‘ ve 
levâhıkı ve âmme-i menâfi‘ ve merâfıkı ile niyet-i hâlisa ve taviyyet-i sâfiye ile 
haps ve vakf ettiğini ikrâr etti. Vâkıf-ı mezbûr, menzil-i merkūmda süknâyı evvelâ 
müddet-i hayâtınca kendisine, sonra başkası ile evlenmediği sürece Şahhuban 
bt. Hüsrev nâm zevcesine, sonra Mehmed nâm oğluna ve Hatice nâm kızına, 
sonra ikisinin evlâdına, evlâd-ı evlâdına, neslen ba‘de neslin ve fer‘an gıbbe aslin 
evlâd-ı evlâd-ı evlâdına şart etti. Sonra âzâdlı kölelerine, sonra evlâdına, evlâd-ı 
evlâdına, batnen ba‘de batnin evlâd-ı evlâd-ı evlâdına şart etti. Nesilleri kesildi-
ğinde menzil-i mezkûrun mütevellî yediyle icâre-i mu‘tâde-i misliyye ile icâreye 
verilmesini, artanın muhâfaza edilip yevmî bir akçenin mütevellîye verilmesini 
şart etti. Artan mikdârın mahalle-i mezbûre mescidinin meremmetine ve vakt-i 
zarûrette mesâlihine sarf edilmesini şart etti. Vakfiye-i mezkûre şurûtunda tebdîl 
ve tağyîrin müddet-i hayâtınca yedinde olmasını şart etti. Sonra sadece tevliyyet-i 
mezbûr Mustafa Kapudân’a, sonra hâkim-i şer‘in ahâlî-i mahalle arasından se-
çeceği kimesneye şart etti. Mahalle-i mezkûre cemâ‘atinin vakfa nâzır-ı hasbî ol-
masını şart etti. Vâkıf-ı mezbûr menzil-i mezkûru mütevellî-i mesfûra teslîm etti. 
Mütevellî de menzil-i merkūmu tesellüm edip sâir mütevellîler evkāfda nasıl ta-
sarruf ediyorlar ise öylece tasarruf etti. Vâki‘ ikrâr, mütevvellî-i mezkûr tarafından 
bi’l-muvâcehe tasdîk edildi. Emr-i vakf, vech-i muharrer üzre tamâm olduğunda, 
vâkıf-ı mezbûr, İmâm-ı A‘zâm ve hümâm-ı akdem Hazret-i Ebû Hanîfe’nin vakf-ı 
akārın adem-i lüzûmuna dâir ictihâdına binâen vakıfdan rücû‘ edip menzilin mül-
küne i‘âdesini taleb etti. Mütevellî-i mezbûr ise imâmeyn-i hümâmeynin lüzûm 
ictihâdına istinâden redden imtinâ‘ etti. Muhâsama ve münâza‘a edip hâkim-i şer‘ 
huzûrunda mürâfa‘a olunduklarında hâkim-i mûmâ-ileyh iki tarafın da kelâmını 
te’emmül etti ve vakıf cânibini evlâ görüp vakıf mesâilinde eimme-i eşrâf beynin-
de cârî ihtilâfı da bilerek umûmen ve husûsan vakfın sıhhat ve lüzûmuna hükm 
etti ve vâkıf-ı mezbûrun muvâcehesinde vakfı tescîl etti. Vakıf bu sûretle tebdîl ve 
tağyîri aslâ câiz olmayacak sûrette lâzım bir vakıf hâlini aldı. “Fe-men beddelehû 
ba‘de mâ semi‘ahû fe innemâ ismuhû ale’llezîne yübeddilûnehû innallâhe semî‘un 
alîm ve ecrü’l-vâkıfı’l-mezbûr ale’llâhi’ş-şekûr.”
Cerâ zâlike ve hurrire fî evâsıtı Saferi’l-muzaffer min şühûri sene seb‘a ve elf 
mine’l-hicreti’n-nebeviyye el-Mustafaviyye
Şuhûdü’l-hâl: Muzaffer b. Abdullah el-İmâm, Ebûbekir b. Abdullah el-Bevvâb, 
Yahya b. Abdullah er-Râcil, Ahmed b. Süleyman er-Reis, Sefer b. Dede, Mehmed 
b. Sefer, Mehmed b. Mansur, Mustafa b. Sefer, Mehmed b. Hasan, Hüseyin b. Ha-
san, Ömer b. Mehmed er-Reis, Mehmed b. Hasan er-Reis, Abdi Reisü’s-sultânî, 
Ramazan b. Ömer, Musli b. Bâli, Bâli b. Mustafa, Hüsrev b. Abdullah el-Muhzır 
ve gayruhüm

519 [77b-2, Arapça] Âişe bt. Mustafa Bey adlı çocuğa nafaka 
takdir edildiği
Hâkim, Galata tevâbi‘inden Beşiktaş’da vâki‘ Ali Paşa Sarayı’nda bundan akdem 
vefât eden merhûm Mustafa Bey b. Abdullah’ın Âişe nâm sagīrinin nafakası, 
kisvesi ve sâir havâic-i zarûriyyesi için, himâye ve terbiyesi altında bulunduğu 
Hâtun bt. Abdullah nâm anasının talebiyle, müteveffâ-yı mezbûr babasından irs-i 
şer‘le kendisine intikāl eden mallardan alınmak üzre, târih-i kitâbdan i‘tibâren 
yevmî râyicü’l-vakt yirmi akçe farz ve takdîr etti ve vakt-i hâcetde istidâne edip 
vakt-i zaferde rücû‘ etmek üzre mezbûre Hâtun’a izin verdi.
Cerâ zâlike ve hurrire fi’l-yevmi’l-hâmis ve’l-ışrîn min Safer sene seb‘a ba‘de elf.
Şuhûd: Rıdvan Bey b. Abdullah, Yusuf Hoca b. Abdullah, Mehmed Çelebi b. Sefer, 
Hüsrev b. Abdullah el-Muhzır, Mustafa b. Mansur el-Muhzır ve gayruhüm

520 [78a-1, Arapça] Ali Reis’in Gürcü asıllı kölesini âzat ettiği
Ali Reis b. Said meclis-i şer‘a hâzır olup, kendisine rıkkını mu‘terif olan, orta boylu, 
açık kaşlı, gök gözlü, Gürciyyü’l-asl, sağ elinde yanık izi bulunan hâmil-i hâze’l-
kitâb Rıdvan b. Abdullah nâm abd-i memlûkünü hasbeten lillâhi’l-aliyyi’l-azîm ve 
taleben li merzâti rabbihi’l-kerîm, âzâd ve tahrîr ettiğini ikrâr eyledi. Vâki‘ ikrâr, 
gulâm-ı mezbûr tarafından bi’l-muvâcehe tasdîk edildi. Abd-i mezbûr bugünden 
sonra sâir ahrâr-ı asliyyîn-i mükellefîn gibi hür oldu.
Cerâ zâlike ve hurrire fî selhi Safer sene seb‘a ve elf.
Şuhûd: Ömer Reis b. Ali, Süleyman Kethüdâ [b.] Abdullah, Derviş Reis, Mehmed 
Bey [b.] Abdullah, Şaban Halîfe [b.] Abdullah, Mübârek [b.] Ali, Yusuf [b.] Said, 
Mahmud Çelebi [b.] Abdullah

521 [78a-2, Arapça] Zeyni Hatun’un câriyesini âzat ettiği
Fahrü’l-muhadderât zahrü’l-muvakkarât Zeyni Hâtun bt. Mustafa meclis-i şer‘a 
hâzır olup kendisine rıkkını mu‘terife olan, orta boylu, gök gözlü, açık kaşlı, sağ 
gözünün altında eser-i cerh bulunan hâmiletü hâze’l-kitâb Gülferruh bt. Abdullah 
nâm câriye-i memlûkesini hasbeten lillâhi’l-azîm ve taleben li merzâti rabbihi’r-
rahîm ve hereben min ikābihi’l-elîm yevme lâ yenfa‘u mâlün ve lâ benûn illâ men 
etallâhe bi kalbin selîm, âzâd ve tahrîr ettiğini ikrâr eyledi. Câriye-i mezbûre bu 
sûretle sâir harâir-i asliyyât-ı mükellefât gibi hürre oldu. Üzerinde mevâlî için 
utekā üzerine lâzım olan hakk-ı velâdan gayrı bir şey kalmadı.
Cerâ ve hurrire fî evâili Rebî‘ilevvel min şühûri sene seb‘a ve elf.
Şuhûd: Mehmed b. Abdullah el-Hatîb, Ahmed b. el-Hâc Ali, Ömer [Re]is b. Ali 
Reis, Abdullah b. Hüseyin er-Reis, Mehmed Çelebi b. Ferhad, Musa b. İshak, Ali b. 
Hamza, Mustafa Çelebi b. Ahmed ve gayruhüm mine’l-hâzırîn







522 [78a-3] Zeyni Hatun’un takas beyanı
Mahmiye-i Galata mahallâtından Bereketzâde mahallesi sâkinelerinden Zeyni 
Hâtun bt. Mustafa mahfil-i kazâda işbu bâ‘isü’l-hurûf Mehmed Çelebi b. Hasan 
mahzarında ikrâr ve takrîr-i kelâm edip Mani nâm zimmîde bahçe bahâsından 
kırk bin akçe hakkımı bundan akdem kabz ve îsâle Ahmed nâm kimesne[yi] vekîl 
nasb eylemiş idim hâlen mezbûr Ahmed’i vekâlet-i merkūmeden azl edip mezbûr 
Mehmed’i vekîl eyledim zikr olunan kırk bin akçeyi benim için kabz eyleyip ken-
diye olan karz-ı şer‘îden yetmiş bin akçe deynimin kırk bini için takās eyleye de-
dikde mukırr-ı mezbûrenin vech-i meşrûh üzre olan ikrârını mukarrun lehü’l-
mersûm Mehmed Çelebi bi’l-muvâcehe tasdîk ve vekâlet-i merkūmeyi kabûl ey-
ledikden sonra mâ hüve’l-vâki‘ ketb ve tahrîr olunup yedine vaz‘ ve def ‘ olundu.
Tahrîren fi’l-yevmi’t-tâsi‘ ve’l-ışrîn min şehri Saferi’l-muzaffer sene seb‘a ve elf.
Şuhûd: Mehmed b. Abdullah el-İmâm, Ahmed b. el-Hâc Ali el-Müezzin, Cafer 
Bey b. Abdullah, Mehmed Çelebi b. Ferhad, Musa b. İshak ve gayruhüm

523 [78a-4, Arapça] İptal edilen hüccet
&lt;&lt;Zeyni Hâtun bt. Mustafa meclis-i şer‘a hâzıra olup üzerinde ve zimmetinde 
hâmil-i hâze’l-kitâb Mehmed Çelebi b. Hasan’a karz-ı şer‘î cihetinden lâzımü’l-
edâ ve vâcibü’l-kazâ râyicü’l-vakt yedi bin akçe deyni olduğunu ikrâr ve i‘tirâf etti. 
Vâki‘ ikrâr, mukarrun lehü’l-mezbûr tarafından bi’l-muvâcehe tasdîk edildi.
Cerâ zâlike ve hurrire fi’l-yevmi’t-tâsi‘ ve’l-ışrîn min şehri Saferi’l-muzaffer sene 
seb‘a ve elf.
Şuhûdü’l-hâl: Es-Sâbikūn&gt;&gt;

524 [78a-5] Evin Sâbite Hatun’a ait olduğu
Tophâne mahallâtından Ebülfazl mahallesi sâkinelerinden işbu hâfızatü’l-kitâb 
Sâbite Hâtun bt. Ali kıbelinden husûs-ı âti’l-beyâna vekîl-i şer‘î olup vekâleti 
nehc-i şer‘î üzre sâbite olan Mustafa b. Ahmed mahfil-i kazâda müteveffâ-yı 
âti’z-zikrin sulbî kebîr oğlu Ömer ve sagīr oğlu Hüseyin’in ta‘dîl-i umûru için vasî 
olan Şaban b. Abdullah mahzarlarında bi’l-vekâle ta‘bîr merâm edip müvekkile-i 
merkūmenin kayınatası olup vefât eden Hüsrev Bey b. Abdullah yine mahalle-i 
merkūmede vâki‘ fevkānî ve tahtânî büyût-ı müte‘addideyi ve selâmlığı ve iki so-
fayı ve bir pınarı ve kenîfi ve muhavvatayı hâvî olup iki tarafdan yine Ebülfazl 
vakfı ile bir tarafdan tarîk-i hâs ile bir tarafdan Abdi Çelebi nâm kimesne mül-
kü ile mahdûd olan mülk-i hâlis menzilini bi cemî‘i’l-hudûd ve’l-hukūk târih-i 
kitâbdan üç ay mukaddem merkūme Sâbite’ye elli bin akçe bâtten bey‘ edip yirmi 
bin akçesini kabz ve tesellüm eyleyip menzil-i merkūmu tahliyye ve teslîm edip 
ol dahi kabz eyledikden sonra menzil-i mezkûrda mezbûr Hüsrev Bey kayınatası 
olduğu mülâbese[siyle] iskân eyleyip bu vechile menzil-i merkūmu mutasarrıfe 
olup müşârün-ileyh Hüsrev Bey dahi vefâtından mukaddem huzûr-ı müslimînde 
böylece ikrâr edip vech-i meşrûh üzre akd-i bey‘i ve kable’l-vefât ikrârını bilir 
müslümanlar dahi var iken hâlen menzil-i merkūmu müvekkilemin tasarrufuna 
mezbûrân Ömer ve Şaban mâni‘ olurlar vâki‘ hâl suâl olunup def ‘ ve men‘ olunma-
larını taleb ederin dedikde mezbûrân Ömer ve Şaban istintâk olunacak menzil-i 
merkūm mezbûr Hüsrev Bey’in mülkü idi vefât edip veresesine intikāl eylemiş-
dir mülk-i mevrûsumuzdur müvekkile-i mezbûreye bey‘ini ve kable’l-vefât dahi 
ikrârını münkir olmağın vekîl-i mezbûrdan [78b] takrîrine muvâfık beyyine taleb 
olundukda İsa b. İbrahim ve Yunus Bey b. Abdullah nâm kimesneler li ecli edâi’ş-
şehâde mahfil-i kazâya hâzırlar olup istişhâd olunduklarında fi’l-vâki‘ müteveffâ-
yı mezbûr Hüsrev b. Abdullah hâl-i sıhhatinde târih-i kitâbdan üç ay mukaddem 
menzil-i mahdûd-ı merkūmu müvekkile-i mezbûre Sâbite bt. Ali’ye elli bin akçeye 
bey‘-i bât ile bey‘ edip yirmi bin akçesini kabz edip teslîm-i mebî‘ eyledi biz bu 
husûsa şâhidleriz şehâdet dahi ederiz deyip ve Murad Halîfe b. Abdullah el-İmâm 
ve Ömer Çelebi b. Mehmed ve Ali b. ( ) nâm kimesneler dahi müteveffâ-yı mezbûr 
Hüsrev menzil-i mahdûd-ı merkūmu mezbûre Sâbite bt. Ali’ye târih-i kitâbdan 
üç ay mukaddem elli bin akçeye bâtten bey‘ edip yirmi bin akçesini kabz eyle-
yip teslîm-i mebî‘ eyledim menzil-i merkūmda benim medhalim yoktur kable’l-
vefât ikrâr eyledi bu husûsa şâhidleriz şehâdet ederiz deyip bi’l-muvâcehe edâ-i 
şehâdet eylediklerinde ba‘de’t-ta‘dîl ve’t-tezkiyye makbûle olup mûcebiyle menzil-i 
merkūm mezbûre Sâbite’nin mülk-i müşterâsı olmak üzre hükm olunup mâ vaka‘a 
kayd olundu.
Tahrîren fî evâhiri şehri Saferi’l-muzaffer sene seb‘a ve elf.
Şuhûd: Abdi Reis b. Ahmed Kapudân, Numan b. Emrullah, Ali b. Abdürrahim, 
Hüseyin [b.] Hasan, Mehmed b. Ali, Bayezid Reis [b.] Mehmed, Sefer b. İsmail, 
Mustafa [b.] Hasan

525 [78b-1, Arapça] Zeyni Hatun’un Rus asıllı câriyesini âzat ettiği
Fahrü’l-muvakkarât Zeyni Hâtun bt. Mustafa meclis-i şer‘a hâzır olup kendisine 
rıkkını mu‘terife olan, uzun boylu, gök gözlü, açık kaşlı, Rusiyyetü’l-asl, sağ ka-
şının üzerinde et beni bulunan Hatice bt. Abdullah nâm câriye-i memlûkesini 
hasbeten lillâhi’l-azîm ve taleben li merzâti rabbihi’r-rahîm âzâd ve tahrîr ettiğini 
ikrâr eyledi. Câriye-i mezbûre bu sûretle sâir harâir-i asliyyât-ı mükellefât gibi 
hürre oldu. Üzerinde mevâli için utekā üzerine lâzım olan hakk-ı velâdan gayrı 
bir şey kalmadı.
Cerâ zâlike ve hurrire fi’l-yevmi’r-râbi‘ min Rebî‘ilevvel min şühûri sene seb‘a ve elf.
Şuhûdü’l-hâl: Mehmed b. Abdullah el-İmâm, Ahmed b. el-Hâc Ali el-Müezzin, 
Hüsrev Bey b. Abdullah, Musa b. İshak, Ali b. Mehmed, Mustafa Çelebi b. Ahmed, 
Ramazan [b.] Ahmed, Mustafa Halîfe b. Mehmed, Hüseyin Çelebi [b.] Sefer, Ra-
mazan b. Abdullah, Mehmed Çelebi b. Ferhad, el-Hâc Cafer b. Abdullah

526 [78b-2] Zeyni Hatun’un mahalle avârızı için vakıf kurduğu
Mezbûre Zeyni Hâtun mahalle-i merkūme avârıziyçün dört bin akçe vakf ve teslîm 
eyleyip mahalle-i mezbûre avârızına mütevellî olan li ecli’t-tescîl Mehmed Çelebi 
b. Hasan nâm kimesneyi mütevellî nasb edip hâkimü’l-vakt dahi şerâit-i vakfa 
ri‘âyet eyleyip meblağ-ı mezbûrun vakfına İmâm Züfer kavli üzre sıhhatine ve 
vakfiyetine ve imâmeyn kavli üzre lüzûmuna hükm eyleyip bi’t-taleb kayd olundu.
Şuhûd: Es-Sâbikūn

527 [78b-3, Arapça] Fâtıma Hatun’un Gürcü asıllı câriyesini âzat ettiği
Fâtıma Hâtun bt. Mehmed kıbelinden âti’z-zikr âzâd ve tahrîr ikrârına vekâleti 
Mehmed b. Mustafa ve Ahmed b. Mehmed’in şehâdetleri ile sâbit olan Musta-
fa b. Yahya meclis-i şer‘-i şerîfe hâzır olup müvekkile-i mezbûresinin orta boylu, 
açık kaşlı, gök gözlü, Gürciyyetü’l-asl hâmiletü hâze’l-kitâb Nâzenin bt. Abdullah 
nâm câriye-i memlûkesini hasbeten lillâhi’l-azîm âzâd ve tahrîr ettiğini bi’l-vekâle 
ikrâr ve i‘tirâf eyledi. Câriye-i mezbûre bu sûretle sâir harâir-i asliyyât-ı mükellefât 
gibi hürre oldu.
Cerâ zâlike ve hurrire fî evâili şehri Rebî‘ilevvel sene seb‘a ve elf.
Şuhûd: İbrahim b. Mustafa el-İmâm, Mustafa b. Cafer el-Müezzin, Ahmed b. 
Mehmed, Mehmed b. Mustafa, Sefer b. Abdi ve gayruhüm

528 [78b-4] Evhad’ın muhallefâtı
Hâl-i hayâtında Kapudân Paşa medresesi’nde sâkin iken bundan akdem vefât 
eden ve terekesi beytülmâle kalan merhûm Evhad’ın muhallefâtıdır.
el-Vâki‘ fî evâhiri şehri Saferi’l-muzaffer sene seb‘a ve elf.
Nukūd 1.090
Minhe’l-ihrâcât
Müjdegâne 100, dîdebâniyye 55, resm-i kısmet 30, ihzâriyye ma‘a defteriyye 40
El-Bâkī 870.







529 [78b-5] Karşılıklı feshedilen bahçe satım sözleşmesi nedeniyle 
semenin iade edileceği
Mehmed Çelebi b. Hasan nâm kimesne mahfil-i kazâda mahmiye-i Galata 
mahallâtından Bereketzâde mahallesi sâkinelerinden Zeyni Hâtun bt. Mustafa 
mahzarında takrîr-i kelâm edip bundan akdem mezbûre Zeyni Hâtun mahmiye-i 
mezbûre hâricinde vâki‘ Sarı Lütfi mahallesinde vâki‘ olup lede’l-ahâlî ve’l-cîrân 
ma‘lûmü’l-hudûd olmağla tahdîd [ve] tavsîfden müstağnî mülk bahçesini yetmiş 
bin nakd-i râyic fi’l-vakt akçeye bana bâtten bey‘ edip kabz-ı semen ve teslîm-i 
mebî‘ eyledikden sonra yine bahçeyi mezbûreden taleb ederim suâl olunsun 
dedikde mezbûre istintâk olunucak fi’l-vâki‘ hudûd-ı mezbûre ile mahdûd olan 
bahçemi mezbûr Mehmed Çelebi’ye semen-i merkūm ile mukaddemâ bey‘ et-
miş idim ba‘dehû benim ile ikāle istemesi muhakkak olmağın bahçe-i merkūmeyi 
âhara bey‘ eyledim semen-i merkūm henüz zimmetimde mezbûra lâzımü’l-edâ 
deynimdir dedikde mâ hüve’l-vâki‘ alâ vukū‘ihî ketb ve tahrîr olunup tâlibi yedine 
vaz‘ olundu.
Tahrîren fî evâhiri Saferi’l-muzaffer sene seb‘a ve elf.
Şuhûd: Mehmed b. Abdullah, Ahmed b. (…), Cafer Bey b. Abdullah, Mehmed 
Çelebi b. Ferhad, Musa b. İshak, Mustafa Çelebi b. Ahmed, Sefer Reis b. Abdullah 
ve gayruhüm

530 [79a-1, Arapça] Zeyni Hatun bt. Mustafa’nın evini vakfettiği
Elhamdü lillâhi’l-vâkıfi alâ mâ fi’s-serâiri ve tükinnü bihi’s-sudûr rabbi’s-semâvâti 
ve’l-arzı ve mâ beynehümâ ve hüve’l-azîzü’l-gafûr ve’s-salâtü ve’s-selâmü alâ efdali’l-
enbiyâi ve ekmelihim fi’n-nûr seyyidinâ Muhammedin el-men‘ût fi’t-Tevrâti ve’l-
İncîl ve’l-Furkān ve’z-Zebûr ve alâ âlihî el-berereti’l-kirâm ve ashâbihi’l-hayri’l-
fihâm mâ tenâvebeti’l-leyâlî ve’l-eyyâm ve te‘âkabeti’ş-şühûr ve’l-a‘vâm. Ve ba‘d; 
işbu beyân-ı vâzıh ve lisân-ı fasîh ile mazmûnunda vakıf ikrârından bahseden 
kayd, sahîh ve şer‘î bir hüccet, sarîh ve mer‘î bir vesîkadır.
Dâhil-i hısn-i Galata mahallâtından Bereketzâde mahallesi sâkinelerinden 
sâhibetü hâzihi’l-hücceti’l-cemîle ve hâfızatü tâmmeti’l-mecelleti’l-celîle fahrü’l-
muhadderât zahrü’l-muvakkarât râgıbetü’l-hayrât râtıbetü mebâni’l-meberrât 
el-mahfûf bi avâtıfi’llâhi celle ve alâ Zeyni Hâtun bt. Mustafa nâm hâtun dâr-ı 
dünyâ-yı deniyyenin fânî, üzerindekilerin âciz fânîler olduğunu idrâk edip tâm 
kāni‘ olduğunda Allahü te‘âlâ’nın “ve mâ tükaddimû li enfüsiküm min hayrin 
tecidûhu indallâhi” âyet-i kerîmesi da‘vetini te’emmül ve haberü hayri’l-beşer, 
eş-şefî‘ el-müşeffi‘ yevme’l-mahşer olan Resûl-i ekrem sallallâhu aleyhi veselle-
min “İzâ mâte ibnü Âdeme inkata‘a amelühû illâ an selâsin ilmin yüntefe‘u bihî ve 
veledin sâlihin yed‘û lehû ve sadakatin câriyetin ve-lâ şekke enne efdale’s-sadekāt 
ve ebrae’l-meberrât mâ lâ yenkati‘u fevâidühû ve tebkā avâidühû hüve’l-vakfu” 
hadîs-i şerîfinin işâret-i münîfesini tedebbür edip Kıyâmet gününe azık tedârük et-
mek istedi. Mezbûr Zeyni Hâtun meclis-i şer‘-i şerîf ve mahfil-i dîn-i nazîfe hâzıra 
olup berâberinde âti’l-beyân vakfını tescîl maksadıyla ve sâir lâzım gelen husûslar 
için mütevellî nasb ettiği fahrü’l-eşbâh ve’l-mütevekkil Mehmed Çelebi b. Hasan’ı 
da ihzâr edip mahzarında şöyle ikrâr ve i‘tirâf etti ki: İşbu vakıf ikrârının kendi-
sinden sudûruna kadar sâhibi ve mâliki olduğu, hakk-ı sarîhi ve dâhil-i mülk-i 
sahîhinde bulunan, mahalle-i mezbûrede vâki‘, iki beyt-i ulvîyi, bir beyt-i süflîyi, 
selâmlığı, ahırı, su kuyusunu, helâyı ve avluyu müştemil olup hudûdu bir tarafdan 
Ali Çelebi b. Sofu Mahmud mülküne, iki tarafdan sur duvarına ve öteki tarafdan da 
tarîk-i hâs ve âma müntehî bulunan cemî‘ menzilini cümle hudûdu ve tevâbi‘i ve 
âmme-i hukūku ve menâfi‘i ile niyet-i sâfiye ve taviyyet-i vâfiye üzre haps ve vakf 
eylediğini ikrâr etti. Menzil-i mezbûrda süknâyı evvelâ, elân menzil-i mastûrda 
sâkine olan uhrevî kızı ittihâz ettiği Ümmi Hâtun bt. Mehmed nâm hâtuna, sonra 
evlâdına, sonra evlâd-ı evlâdına, sonra evlâd-ı evlâd-ı evlâdına şart etti. Nesilleri 
münkariz olduğunda -hafazahümü’l-feyyâz ani’l-emrâz- menzilde süknâyı her gün 
sûre-i İhlâs-ı şerîfi yedi kere okuyup sevâbını vâkıfe-i müşârün-ileyhânın rûhuna 
hediye etmeleri kaydıyla Medîne-i münevvere ve Ravza-i mutahhara fukarâsına 
şart etti. Menzilin ta‘mîr ve meremmetini içinde sâkin olanlara şart etti. Vâkıfe-i 
mezbûre menzil-i merkūmu mülkünden ifrâz ve temyîz edip mütevellî-i mezkûra 
teslîm etti. O da tesellüm edip sâir mütevellîler evkāfda nasıl tasarruf ettiler ise 
öyle tasarruf etti. Vâki‘ ikrâr, mütevellî-i merkūm tarafından vicâhen ve şifâhen 
tasdîk edildi. Emr-i vakf tamâm olup şurût-ı vakfiye tebeyyün ettiğinde vâkıfe-i 
mezbûre, seyyidü’l-eimmeti’l-kibâr, sultânü serîri’l-ictihâd melikü mülki’l-hidâye 
ve’r-reşâd İmâm-ı A‘zâm ve hümâm-ı akdem Hazret-i Ebû Hanîfe el-Kûfî indinde 
vakf-ı akārın adem-i lüzûmuna mütemessiken vakıfdan rücû‘ etti ve menzilin mül-
küne i‘âdesini taleb etti. Mütevellî-i mezkûr ise hâkimden imâmeyn-i hümâmeyn 
imâm-ı sânî Ebû Yusuf ve imâm-ı sâlis İmâm Muhammed b. Hasan eş-Şeybânî’nin 
re’yleri mûcebince hükmetmesini taleb etti. Hâkim-i muvakki‘-i a‘lâ hâze’l-kitâb, 
eimme-i eslâf beyninde vakıf husûsunda cârî ihtilâfı da bilerek, vakıf cânibini evlâ 
ve ahsen görüp vakfın husûsan ve umûmen sıhhat ve lüzûmuna hükm etti. Vakıf 
bu sûretle hâkim-i mersûmun hükmüyle kimesne tarafından tebdîl ve tağyîri câiz 
olmayacak, bey‘, hibe, rehin ve tevârüs edilemeyecek şekilde müebbed, müseccel, 
muhalled ve lâzım bir vakıf oldu. “Fe-men se‘â fî ta‘dîlihi ve tağyîrihî ve nakzihî 
fe-aleyhi la‘netu’llâhi ve’l-melâiketi ve’n-nâsi ecma‘în ve ecrü’l-vâkıfı ale’l-hayyi’l-
cevâdi’l-metîn innehû lâ yeda‘u ecra’l-muhsinîn”.
Vaka‘a’l-işhâd ve’t-tahrîr ve’n-namt ve’t-takrîr fî şehri Safer hutime bi’z-zafer sene 
seb‘a ve elf.
Şuhûd: Mehmed b. Abdullah el-İmâm, Ahmed b. el-Hâcı Ali el-Müezzin, Cafer 
b. Abdullah el-Cündî, Abdullah b. Hüseyin er-Reisü’s-sultânî, Mehmed Çelebi b. 
Ferhad, Mustafa Halîfe b. Mehmed, Ramazan Çelebi b. Ahmed, Hüseyin Çelebi b. 
Sefer, Ali b. Hamza, Musa b. İshak, Ramazan b. Abdullah

531 [79b-1] Sabiha bt. Hızır’ın miras payını aldığı
Hâric-i Galata mahallâtından Surûrî mahallesinde bundan akdem vefât eden 
merhûm Osman’ın zevce-i metrûkesi Sabiha bt. Hızır nâm hâtun mahfil-i kazâda 
işbu bâ‘isü’l-hurûf müteveffâ-yı mezbûrun li ebeveyn karındaşı Yusuf Çelebi mah-
zarında ikrâr ve i‘tirâf edip müteveffâ-yı mezbûr zevcim Osman’ın muhallefâtından 
bana âid olan yedi bin yedi yüz doksan akçe sümün hisse-i şer‘iyyemi ba‘dehû 
vefât eden oğlum Mustafa’nın metrûkâtından intikāl eden on iki bin sekiz yüz 
yetmiş beş akçe sülüs hissemi mezbûr Yusuf Çelebi yedinden bi’t-tamâm alıp kabz 
eyledim min ba‘d husûs-ı mezbûra müte‘allik olan da‘vâdan mezbûr Yusuf ’un 
zimmetini ibrâ eyledim ba‘de’l-yevm husûs-ı mezbûra müte‘allik benden veya 
vekîlimden merkūm Yusuf ’un üzerine da‘vâ sâdıra olursa lede’l-hükkâmi’l-kirâm 
mesmû‘a olmaya dedikde mukırra-i mezbûrenin vech-i meşrûh üzre olan ikrârını 
mukarrun lehü’l-merkūm Yusuf Çelebi bi’l-muvâcehe tasdîk eyledikden sonra mâ 
hüve’l-vâki‘ tahrîr olunup yed-i tâlibe vaz‘ ve def ‘ olundu.
Tahrîren fî evâili Rebî‘ilevvel sene seb‘a ve elf.
Şuhûdü’l-hâl: Mustafa Efendi b. Mehmed el-Kadı, Ahmed b. Ali el-İmâm, Beşir b. 
Hüseyin, Mustafa b. Nurullah er-Reisü’s-sultânî, Hasan b. Kasım, Ömer b. Hamza 
er-Reisü’s-sultânî, Hacı Veli b. İbrahim, Süleyman b. Musa, Nasuh b. Yusuf, Nasuh 
Reis b. Mustafa, Hacı er-Reisü’s-sultânî ve gayruhüm

532 [79b-2, Arapça] İptal edilen muhallefât kaydı
&lt;&lt;Hâric-i mahmiye-i Galata mahallâtından Surûrî mahallesinde vefât eden 
merhûm Mustafa b. Osman’ın muhallefâtı&gt;&gt;

533 [79b-3] Cevan v. Bayes adlı esirin hizmetini tamamlayıp âzat edildiği
Bâ‘is-i tahrîr-i hurûf budur ki
Mîrî esîrlerden uzun boylu sarışın açık kaşlı elâ gözlü bu evsâfla mevsûf olan 
işbu dârende-i tezkire Cevan v. Bayes Françeş nâm kâfir kadîmü’l-eyyâmdan 
esîr olup bu âna değin tersâne-i âmire’de istikāmetle [hizmet] ettiği ecilden işbu 
ihdâ ve elf târihi Recebi’nin on beşinde dört yıla va‘de verildi bi avni inâyetillâhi 
te‘âlâ ta‘yîn olunan dört yıl tamâm hizmetin edâ ettikden sonra âzâd olup 







ıtâknâme verilmesiyçün tezkire tesvîd olunup yedine verildi ki vakt-i hâcetde 
ihticâc edine.
Tahrîren fî şehri Receb sene ihdâ ve elf.
el-Mahtûm bi hatemi Sinan Paşa eş-şehîr bi Cağalîzâde
Kurd Reis b. Abdullah talebiyle kayd olundu
bi-Sûreti tersâne-i âmire.

534 [79b-4] Cevan v. Bayes adlı esirin hizmetini tamamlayıp eline 
ıtâknâme verildiği
Tersâne-i âmire’de istihdâm olunan esîrlerden işbu hâmilü’l-kitâb uzun boylu sa-
rışın açık kaşlı elâ gözlü Efrenciyyü’l-asl Cevan v. Bayes nâm zimmî kadîmü’l-
eyyâmdan esîr olup tersâne-i âmire’de bu âna gelince istikāmetle hizmet edip ge-
reği gibi emekdâr olup vezîr-i ekrem müşîr-i müfahham Sinan Paşa hazretlerinin 
ihdâ ve elf Recebi târihiyle müverrah ve hatemi ile mahtûm tezkiresi olup zikr 
olunan târihden dört yıl tamâmına varınca hizmet edip ondan sonra ıtâknâmesi 
verile deyû hâlen dört sene mürûr eyledikden sonra bir buçuk dahi hizmet eyle-
mişdir elimde olan tezkire-i şerîfe mûcebince kıbel-i şer‘den [ıtâk]nâme taleb ede-
rin deyû kavlini musaddık vezîr-i müşârün-ileyhin memhûr tezkiresini Kurd Reis 
b. Abdullah mübâşeretiyle ibrâz edip nazar olundukda takrîrine muvâfık olmağın 
ber mûceb-i tezkire-i şerîfe bu vesîka ber sebîl-i ıtâknâme ketb ve tahrîr olunup 
yed-i tâlibe vaz‘ ve def ‘ olundu ki lede’l-hâce müzekkir-i mâ cerâ ola.
Tahrîren fî evâhiri şehri Rebî‘ilevvel sene seb‘a ve elf.
Şuhûd: Hamza b. Veli, İlyas b. Abdullah, Mustafa b. Abdullah, Cafer b. Abdullah, 
Ahmed b. Mehmed, Mustafa b. Ali, Hüsrev b. Abdullah ve gayruhüm

535 [80a-1, Arapça] Abdülbâki b. Nuh adlı çocuğa vasî atandığı
Hâkim-i muvakki‘-i a‘lâ hâze’l-kitâb, hâmiletü hâze’l-kitâb Aynî Hâtun bt. Yusuf ’u, 
babası bundan akdem vefât eden ve Tophâne mahallâtından Firuz Ağa mahalle-
sinde sâkin bulunan Abdülbâkī b. Nuh nâm sagīre, müteveffâ-yı mezbûr baba-
sının muhallefâtından irs-i şer‘le kendisine intikāl eden emvâlin muhâfazası ve 
zabt-ı ahvâli için ihtiyâcına binâen vasî nasb etti. O da vesâyet-i merkūmeyi kabûl 
edip hizmet-i lâzımesini edâyı ta‘ahhüd etti.
Cerâ zâlike ve hurrire fî evâhiri şehri Rebî‘ilevvel sene seb‘a ve elf.
Şuhûd: Hasan Kâtib b. İskender, Süleyman Reis b. Musa, Veli b. Yusuf, Hüsrev [b.] 
Abdullah, Sâdık [b.] Mustafa el-İmâm ve gayruhüm







536 [80a-2, Arapça] Abdülbâki b. Nuh adlı çocuğa nafaka takdir edildiği
Hâkim-i muvakki‘-i a‘lâ hâze’l-kitâb, babası bundan akdem vefât eden ve Tophâne 
mahallâtından Firuz Ağa mahallesinde sâkin bulunan Abdülbâkī b. Nuh nâm 
sagīrin nafakası, kisvesi ve sâir havâic-i zarûriyyesi için, himâye ve terbiyesi al-
tında bulunduğu Mümine Hâtun bt. Ramazan nâm anasının talebiyle, müteveffâ-
yı mezbûr babasından irs-i şer‘le intikāl eden mallardan alınmak üzre târih-i 
kitâbdan i‘tibâren yevmî râyicü’l-vakt iki akçe farz ve takdîr etti ve vakt-i hâcetde 
istidâne edip vakt-i zaferde rücû‘ etmek üzre mezbûre Mümine Hâtun’a izin verdi.
Cerâ zâlike ve hurrire fi’t-târihi’l-mezbûr.
Şuhûd: Es-Sâbikūn

537 [80a-3, Arapça] Ömer Ağa’nın Frenk asıllı kölesini sözleşmeli olarak 
âzat ettiği
Sâhibü’l-izzi ve’l-iclâl sâhibü ezyâli’l-mecdi ve’l-ikbâl el-mahfûf bi sunûfi 
avâtıfi’l-meliki’l-müte‘âl atebe-i aliyye reis-i kāidîni Ömer Ağa b. (  ) kıbelinden 
âti’z-zikr kitâbet ikrârına vekâleti fahrü’l-akrân Mehmed Bey b. Abdullah el-
Kāidü’s-sultânî ve Bostan Çelebi b. Tâceddin’in şehâdetleri ile sâbit olan fahrü’l-
emâsil Perviz Bey b. Abdullah el-Kāidü’s-sultânî meclis-i şer‘-i şerîfe hâzır olup 
müvekkil-i mezbûrunun, orta boylu, kara gözlü, sol kulağı kesik, kaşlarının al-
tında eser-i cerh bulunan Efrenciyyü’l-asl hâmil-i hâze’l-kitâb Hanenton v. Ya-
kob nâm zimmî abd-i memlûkünü zeyilde mezkûr târihden i‘tibâren yedi sene 
hizmet etmesi mukābilinde kitâbete kesdiğini bi’l-vekâle ikrâr ve i‘tirâf etti. O 
da kitâbet-i mersûmeyi kabûl edip hizmet-i lâzımesini edâyı müte‘ahhid oldu. 
Mevlâ-yı müşârün-ileyhin evinde sâkin olan Franko v. Pavli nâm zimmî mükâtib-i 
mezbûrun nefsine îcâb ve kabûlü hâvî kefâletle kefîl oldu.
Cerâ zâlike ve hurrire fî yevmi’l-hâmis ve’l-ışrîn min şehri Rebî‘ilevvel sene seb‘a 
ve elf.
Şuhûd: Mehmed Çavuş b. Hasan, Bostan Çelebi b. Tâceddin, Rıdvan b. Abdullah, 
Mustafa b. Abdullah, Mehmed Çavuş b. Abdullah, Ömer Çavuş [b.] Abdullah ve 
gayruhüm

538 [80a-4, Arapça] Mehmed b. Muharrem’in evinin yarı hissesini kız 
kardeşine sattığı
Mehmed b. Muharrem meclis-i şer‘-i şerîf ve mahfil-i dîn-i münîf-i râsih-i 
bünyânda hâzır olup işbu akdin kendilerinden sudûruna kadar sâhibi ve mâliki 
olduğu, hâric-i mahmiye-i Galata mahallâtından Cihangir mahallesinde kâin 
bulunan, iki beyt-i ulvîyi, dört beyt-i süflîyi, su kuyusunu, helâyı, eşcâr-ı müsmire 
ve gayr-ı müsmireyi hâvî avluyu müştemil olan, bir tarafdan Siyâmi b. Abdi mülkü, 
diğer tarafdan Selime Hâtun bt. ( ) mülkü, öteki tarafdan İbrahim Çavuş b. Bostan 
mülkü ve diğer tarafdan da tarîk-i âm ile mahdûd olan menzilin nısf-ı şâyi‘ini 
cümle tevâbi‘ ve levâhıkı ve âmme-i menâfi‘ ve merâfıkı ile râyicü’l-vakt otuz bin 
akçe semen-i mu‘ayyen-i makbûzla kız karındaşı hâmiletü hâze’l-kitâb Aynî Hâtun 
bt. Muharrem’e îcâb ve kabûlü ve teslîm tesellümü hâvî bey‘-i bâtt-ı sahîh ile bey‘ 
ettiğini ikrâr ve i‘tirâf eyledi. Müşteriye-i merkūme de kendi malıyla ve kendisi 
için menzil-i mezbûrun nısf-ı şâyi‘ini iştirâ etti. Vâki‘ ikrâr, müşteriye-i mezbûre 
kıbelinden sâlifü’z-zikri ikrâra vekâleti Kurd Reis b. ( ) ve Hasan b. Abdullah’ın 
şehâdetleri ile sâbit olan Halil b. Hasan tarafından bi’l-vekâle tasdîk edildi.
Cerâ zâlike ( ).
Şuhûd: İbrahim Çelebi b. Bostan, Mehmed b. Ali el-Hatîb, Ferruh b. Abdullah el-
Müezzin, Veli b. Bâli, Mustafa b. Cafer, Keyvan b. Abdullah el-Kayyım, Ahmed b. 
Musa, Musa b. Yahya el-Mu‘allim, Mustafa b. Hoca Cihan el-İmâm, Ahmed b. Lüt-
fi el-Müezzin, Mehmed b. Taşçı, Mustafa b. Abdullah er-Reis, Hasan b. Abdullah, 
Halil b. Hasan, Pervâne b. Abdullah, Süleyman Çelebi b. Pervâne ve gayruhüm

539 [80b] Defterin bundan sonrasında yer alan davaların askerî kassâm 
Osman b. İmran’ın huzurunda görüldüğü
Mâ hurrire fîmâ düvvine el-varaka mine’l-kazâyâ beyne yedeyye efkarü’l-berâyâ 
Osman b. Umran el-Kassâmü’l-askerî bi Galata ve Havâss-ı Kostantıniyye

540 [80b-1] Mustafa b. Osman’ın muhallefâtı
Hâric-i mahmiye-i Galata mahallâtından Surûrî mahallesinde vefât eden ve geri-
de ana baba bir karındaşı Âişe’yi, Sabiha nâm anasını ve Yusuf Çelebi nâm ammi-
sini bırakan merhûm Mustafa b. Osman’ın muhallefâtıdır.
el-Vâki‘ fî evâili şehri Rebî‘ilevvel sene seb‘a ve elf.
Meblağ 35.503
Minhe’l-ihrâcât
Resm-i kısmet 700
Harc-ı ma‘kūl 550
İhzâriyye 100
Yekûn 34 153
El-Bâkī
Hisse-i üm 12.875
Hisse-i uht 17.353
Hisse-i amm 5.830
Mezbûre Âişe’ye bundan akdem fevt olan babası merhûm Osman’dan âid olan 
on yedi bin iki yüz altmış akçe hisse-i şer‘iyyesiyle cem‘an otuz dört bin altı yüz 
on altı akçe olup lâkin babalarından intikāl edip mahalle-i mezbûrede vâki‘ dört 
beyt-i ulvî ve iki beyt-i süflî ve bir fırını ve bi’r-i mâyı ve bir mikdâr bahçeyi 
ve muhavvatayı müştemil olan evlerin nısfı ve yine mahalle-i mezbûrede vâki‘ 
inde’l-ahâlî ma‘lûmü’l-hudûd bağın nısfı yirmi beş bin akçeye tutulup ve altı bin 
üç yüz altmış altı akçe mahmiye-i Kostantıniyye’de Tahtelkal‘a kurbunda vâki‘ 
haffâflar içinde inde’l-cîrân ma‘lûmü’l-hudûd nısf dükkânın mesârifine sarf 
olunup mezbûre Âişe’nin vasîsi olan ammisi Yusuf Çelebi zimmetinde iki bin 
dokuz yüz elli akçe bâkī kaldıkdan sonra zikr olunan nısf evi yevmî bir buçuk 
akçe kirâ ve zikr olunan nısf dükkân ile mahmiye-i Galata’da haffâflar içinde 
vâki‘ üç bâb dükkândan sülüs hissesini yevmî on iki akçeye cem‘an on üç buçuk 
akçe olup zikr olunan meblağ ile ceddesi Hatice bt. Ali kabûl eyledikden sonra 
tahrîr olundu.

541 [80b-2] Âişe adlı çocuğa babasından intikal eden bazı gayrimen-
kullerin ninesi Hatice’ye kiraya verildiği
Hâric-i Galata mahallâtından Surûrî mahallesi sâkinlerinden olup bundan akdem 
fevt ola[n] merhûm Osman’ın sagīre kızı Âişe’ye kıbel-i şer‘den vasî nasb olunan 
Yusuf Çelebi b. Mehmed mahfil-i kazâda sagīre-i mezbûrenin ceddesi olan Hati-
ce bt. Ali mahzarında ikrâr edip sagīre-i merkūmenin mahalle-i mezbûrede vâki‘ 
inde’l-cîrân ma‘lûmü’l-hudûd olan menzilinden nısf hissesini yevmî bir buçuk ak-
çeye ve mahmiye-i Kostantıniyye’de Tahtelkal‘a kurbunda vâki‘ haffâf dükkânının 
nısfını ve mahmiye-i Galata’da vâki‘ üç bâb haffâf dükkânından sülüs hissesini 
yevmî on iki akçeye cem‘an on üç buçuk akçe olur mezbûre Hatice’ye îcâre eyle-
dim dedikde mukırra-i mezbûrenin vech-i meşrûh üzre olan ikrârını mukarrun 
lehe’l-merkūme Hatice bi’l-muvâcehe tasdîk eyledikden sonra tahrîr ve ketb olu-
nup yed-i tâlibe vaz‘ ve def ‘ olundu.
Tahrîren fî evâsıtı şehri Rebî‘ilevvel sene seb‘a ve elf.
Şuhûdü’l-hâl: Mustafa Efendi b. Mehmed el-Kadı, Ahmed b. Ali el-İmâm, Pîrî b. 
Hüseyin, Mustafa b. Nurullah er-Reisü’s-sultânî, Hasan b. Kasım, Ömer b. Hamza 
er-Reisü’s-sultânî, el-Hâc Veli b. İbrahim, Süleyman b. Musa, Nasuh b. Yusuf, Na-
suh Reis b. Mustafa, el-Hâc er-Reisü’s-sultânî ve gayruhüm







542 [80b-3] Nuh b. Bâli’nin muhallefâtı
Hâl-i hayâtında hâric-i mahmiye-i Galata mahallâtından Firuz Ağa mahalle-
sinde sâkin iken vefât eden ve geride verâsetinin kendilerine münhasır olduğu 
Abdülbâkī nâm oğlunu, Aynî Hâtun bt. Yusuf nâm anasını ve Mümine Hâtun b. 
Rıza nâm zevcesini bırakan merhûm Nuh [b.] Bâli’nin muhallefâtıdır.
el-Vâki‘ fî evâili şehri Rebî‘ilevvel sene seb‘a ve elf.
Meblağ
Hâne 30.000
Kebe 113
Peşkir 50

Çakşır 200
Kuşak 233

Çakşır def‘a 500
Kemha kaftan 845
Bir don bir gömlek 130
Alaca 900
Kürk 130
Makrama aded 4 80

Çuka zıbın köhne 60
Astar 2 uçkur 2 tülbent köhne 45
Ferâce-i kırmızı 875
Def‘a tülbent 100
Def‘a ferâce-i köhne 325
Dolama-i yeşil 400
Dimi don 2 120
Kürk 1150
Yağmurluk 260
Def‘a iki don ve iki gömlek 214
Yekûn 36.730
İhrâcât 
Deyn-i müsbet li ümmihi’l-mezbûre 1.500
Deyn-i müsbet li zevce 1.000
Nikâh 1.000
Resm-i kısmet ve harc-ı ma‘kūl ve 
ihzâriyye

1.330
El-Bâkī 32.000
Hisse-i üm 5.333
Hisse-i zevce 4.000
Hisse-i ibn 22.667

543 [81a-1, Arapça] Kapudân Hasan b. Şâhin’in bahçesini ve 
evini vakfettiği
Elhamdü lillâhi’l-vâhidi’l-ehad el-ferdi’l-kadîmi’s-samedi’llezî … rubûbiyyeti’s-
sermedî ve husire fi’d-dîni men enkereha ve … Ve’s-salâtü alâ Muhamme-
din abdihi’l-Mustafa ve Resûlihi’l-mümeccidi ve âlihî ve ashâbihi’l-lezîne 
mehâsinihim lâ tuhsî ve lâ te‘uddü ve lev ihsâhe’l-âddûne ile’l-aksa’l-emed? ammâ 
ba‘d işbu mazmûnunda vakıf ikrârından bahseden kayd, sahîh ve şer‘î bir hüc-
cetdir. Sâhibü’l-hayrât ve’l-hasenât râgıbü’s-sadakāti’l-muvassıla ilâ a‘lâ gurefi’l-
cennât fahrü’l-akrân Kapudân Hasan b. Şâhin nâm kimesne hayır ve hasenât 
sâhiblerinin cennetde kâseden selsebîl şerbeti içeceğini bilip cennet-i bâkiyede 
derecât-ı âliyyât ile ebediyyen salâha erenlerden olmayı istediğinde meclis-i şer‘-i 







şerîf-i enver ve mahfil-i dîn-i münîf-i ezhere hâzır olup berâberinde âti’z-zikr vak-
fına tescîl maksadıyla mütevellî nasb ettiği Kapudân Mustafa b. Turgud’u da ihzâr 
edip mahzarında şöyle ikrâr etti ki hakk-ı sarîh ve silk-i mülk-i sahîhinde bu-
lunan, hâric-i mahmiye-i Galata mahallâtından Kalafatçıbaşı mahallesinde kâin, 
iki beyt-i süflîyi, kasrı, su kuyusunu, eşcâr-ı müsmire-i mütenevvi‘ayı, helâyı hâvî 
olan, bir tarafdan zevcesi Şahhuban bt. İskender mülkü ile, diğer tarafdan merhûm 
İlyas Çelebi evkāfı odaları ile ve diğer tarafdan da tarîk-i âm ile mahdûd bulunan 
cemî‘ hadîkasını cümle hudûdu ve merâfıkı ve kâffe-i tevâbi‘ ve tarâiki ile hâlisan 
li vechi’llâhi’l-kerîm râciyen li merzâtihî yevme lâ yenfa‘u mâlün ve lâ benûn illâ 
men etallâhe bi kalbin selîm haps ve vakf etti. Süknâyı evvelâ müddet-i hayâtınca 
zevcesi mezbûre Şahhuban’a, sonra sulbî oğlu Mehmed’e, sonra Hatice bt. Abdul-
lah nâm kızına, sonra nesilleri kesilinceye kadar ikisinin evlâdına, evlâd-ı evlâdına, 
sonra âzâdlı kölelerine, sonra onların evlâdına, sonra nesilleri kesilinceye kadar 
evlâd-ı evlâd-ı evlâdına şart etti. Hepsinin inkırâzından sonra süknâyı, her gün 
akşam namazından sonra Mülk sûresini okuyup sevâbını vâkıfın rûhuna hedi-
ye etmesi kaydıyla mahalle-i mezbûre mescidi imâmına şart etti. Vakt-i hâcetde 
imâret ve meremmeti içinde sâkin olanlara şart etti. Vâkıf-ı mezbûr hadîka-i 
mezbûreyi silk-i mülk-i sahîhinden ifrâz ve temyîz edip mütevellî-i merkūma 
teslîm etti. O da tesellüm edip sâir mütevellîler evkāfda nasıl tasarruf ettilerse öyle 
tasarruf etti. Vâki‘ ikrâr, mütevellî-i mezbûr tarafından vicâhen ve şifâhen tasdîk 
edildi. Emr-i vakf tamâm olup vakfiye şurûtu vech-i meşrûh üzre tebeyyün etti-
ğinde vâkıf-ı mezbûr, sened-i eimmeti’l-kibâr Ebû Hanîfe indinde vakf-ı akārın 
adem-i lüzûmuna mütemessiken vakıfdan rücû‘ etti ve bahçesini mütevellîden 
geri istedi. Mütevellî-i mezkûr ise imâmeyn-i hümâmeyn Ebû Yusuf ve İmâm Mu-
hammed b. Hasan eş-Şeybânî’ye göre husûsan mütevellîye teslîmden sonra vak-
fın lâzım olduğunu ifâde edip redden imtinâ‘ etti. Muhâsama ve münâza‘a edip 
hâkim-i muvakki‘-i a‘lâ hâze’l-kitâb bi tevkī‘ıhi’l-müstetâbın huzûrunda mürâfa‘a 
olunduklarında hâkim-i mûmâ-ileyh, vakıf mesâilinde eimme-i İslâmiyye bey-
ninde cârî ihtilâfı bilerek ve hükümde ri‘âyet edilmesi îcâb eden husûslara da 
ri‘âyet ederek umûmen ve husûsan vakfın sıhhat ve lüzûmuna hükm etti. Vakıf bu 
sûretle kimesne tarafından aslâ bey‘, hibe, rehin ve tevârüs edilemeyecek şekilde 
lâzım, müeyyed, müebbed, muhalled ve müseccel bir vakıf hâline geldi. “Fe-men 
sa‘a fî nakzihî ve tağyîrihî ve tebdîlihî ve hırâbihî bi tezvîrihî fe aleyhi la‘netu’llâhi 
te‘âlâ ve’l-melâiketi ve’n-nâsi ecma‘în ve ecrü’l-vâkıfı ale’r-rabbi’l-mu‘în innehû 
cevâdün kerîm lâ yeda‘u ecra’l-muhsinîn.
Ve alâ mâ cerâ vaka‘a el-istişhâd ve’t-tahrîr evâ[hiri] şehri Saferi’l-muzaffer min 
şühûri sene seb‘a ve elf.
Şuhûdü’l-hâl: Muzaffer b. Abdullah el-İmâm, Ebûbekir b. Abdullah el-Bevvâb, 
Ali b. Abdullah er-Râcil, Ahmed b. Süleyman er-Reis, Ömer b. Mehmed er-Reis, 
Mehmed b. Hasan er-Reis, Abdi reisü’s-sultânî, Mehmed b. Sefer, Mustafa b. Sefer, 
Hüseyin b. Hasan, Ramazan b. Ömer, Mustafa b. Bâli, Bâli b. Mustafa, Sefer ve 
gayruhüm

544 [81a-2, Arapça] Zeyni Hatun bt. Mustafa’nın evini vakfettiği
Hamden li men … âlâüke ve tevhîden kemâ vahdeh ve’s-salâtü alâ habîbi’llezî 
istafâhü ve alâ âlihî ve ashâbihî üli’l-yakazati ve’l-intibâh ammâ ba‘d işbu 
mazmûnunda vakıf ikrârından bahseden kayd, sahîh ve şer‘î bir hüccetdir. 
Dâhil-i mahmiye-i Galata mahallâtından Bereketzâde mahallesi sâkinelerinden 
sâhibetü’l-hayrât sâhibetü’l-ezyâli’l-meberrât fahrü’l-muhadderât zahrü’l-
mestûrât Zeyni Hâtun bt. Mustafa nâm hâtun dâr-ı dünyâ-yı deniyyenin fânî, 
üzerindekilerin âciz fânîler olduğunu idrâk edip tâm kāni‘ olduğunda Allahü 
te‘âlâ’nın “ve mâ tükaddimû li enfüsiküm min hayrin tecidûhu indallâhi” âyet-i 
kerîmesi da‘vetini te’emmül ve haberü hayri’l-beşer, eş-şefî‘ el-müşeffi‘i yevme’l-
mahşer olan Resûl-i ekrem sallallâhu aleyhi vesellemin “İzâ mâte ibnü Âdeme 
inkata‘a amelühû illâ an selâsin ilmin yüntefe‘u bihî ve veledin sâlihin yed‘û 
lehû ve sadakatin câriyetin” hadîs-i şerîfinin işâret-i münîfesini tedebbür edip 
Kıyâmet gününe azık tedârük etmek istedi ve meclis-i şerî‘ati’n-nebeviyye ve’t-
tarîkati’z-zarîfe el-Mustafaviyye’ye hâzıra olup âti’z-zikr vakfına tescîl ve lâzım 
gelen husûsların edâsı maksadıyla mütevellî nasb ettiği fahrü’l-eşbâh Mehmed 
Çelebi b. Hasan’ı da berâberinde hâzır edip mahzarında şöyle ikrâr etti ki işbu 
vakıf ikrârının kendisinden sudûruna kadar mâliki olduğu, mahalle-i mezbûrede 
vâki‘, bir beyt-i ulvîyi ve bir beyt-i süflîyi, matbahı, ahırı, helâyı ve avluyu hâvî, bir 
tarafdan Murad Reis vakfı, diğer tarafdan el-Hâc Kasım vakfı, öteki tarafdan kale 
duvarı ve diğer tarafdan da tarîk-i âm ile mahdûd bulunan cemî‘ menzilini cüm-
le hudûdu ve tevâbi‘i ve kâffe-i hukūku ve menâfi‘i ile niyet-i sâfiye ve taviyye-i 
vâfiye ile haps ve vakf etti. Menzil-i mezbûrda süknâyı evvelâ müddet-i hayâtınca 
kendisine, sonra âzâdlı kölelerine, sonra onların evlâdına, evlâd-ı evlâdına, sonra 
nesilleri kesilinceye kadar evlâd-ı evlâd-ı evlâdına şart etti. Nesilleri münkariz 
oldukdan sonra ise süknâyı isterse kendisinin oturması isterse kirâya vermesi 
ihtiyârıyla mahalle-i mezbûre imâmına, sabah namazından hemen sonra her 
gün sûre-i Yâsîn’i tilâvet edip sevâbını rûhuna hediye etmesi mukābilinde şart 
etti. Vakt-i hâcetde imâret ve meremmeti içinde sâkin olanlara şart etti. Her sene 
yirmi beş akçe olan menzilin mukāta‘a-i arzının Ayasofya-i kebîr’e verilmesini 
şart etti. Vâkıfe-i mezbûre, menzil-i mezkûru silk-i mülk-i sahîhinden ifrâz ve 
temyîz edip mütevellî-i merkūma teslîm etti. O da tesellüm edip sâir mütevellîler 
evkāfda nasıl tasarruf ettilerse öyle tasarruf etti. Vâki‘ ikrâr, mütevellî-i mezbûr 
tarafından vicâhen ve şifâhen tasdîk edildi. Emr-i vakf tamâm olup vakfiye şurûtu 
vech-i meşrûh üzre tebeyyün ettiğinde vâkıfe-i mezbûre, sened-i eimmeti’l-kibâr 
Ebû Hanîfe indinde vakf-ı akārın adem-i lüzûmuna mütemessiken vakıfdan 
rücû‘ etti ve evini mütevellîden geri istedi. Mütevellî-i mezkûr ise imâmeyn-i 
hümâmeyn Ebû Yusuf ve İmâm Muhammed b. Hasan eş-Şeybânî’ye göre 
husûsan mütevellîye teslîmden sonra vakfın lâzım olduğunu ifâde edip redden 
imtinâ‘ etti. Muhâsama ve münâza‘a edip hâkim-i muvakki‘-i a‘lâ hâze’l-kitâb bi 
tevkī‘ıhi’l-müstetâbın huzûrunda mürâfa‘a olunduklarında hâkim-i mûmâ-ileyh 
vakıf mesâilinde eimme-i eşrâf beyninde cârî ihtilâfı bilerek ve hükümde ri‘âyet 
edilmesi îcâb eden husûslara da ri‘âyet ederek vakıf cânibini evlâ ve ercah gördü 
ve umûmen ve husûsan vakfın sıhhat ve lüzûmuna hükm etti. Vakıf bu sûretle 
kimesne tarafından aslâ bey‘, hibe, rehin ve tevârüs edilemeyecek şekilde lâzım, 
müeyyed, müebbed, muhalled ve müseccel bir vakıf hâline geldi. “Fe-men sa‘a 
fî nakzihî ve tağyîrihî ve tebdîlihî ve hırâbihî bi tezvîrihî fe kad bâ‘a bi gadabin 
mina’llâhi fe-me’vâhu cehennem ve bi’se’l-masîr [ve ecrü’]l-vâkıfı ale’llâhi’l-basîr 
ni‘me’l-mevlâ ve ni‘me’n-nasîr.
Cerâ zâlike ve hurrire fî evâhiri şehri Safer hutime bi’z-zafer li sene seb‘a ve elf 
mine’l-hicreti.
Şuhûdü’l-hâl: Abdullah b. Mehmed el-İmâm, el-Hâc Çelebi b. Ahmed el-Müezzin, 
Cafer Bey b. Abdullah el-Cündî, Abdullah b. Hüseyin er-Reisü’s-sultânî, Mehmed 
Çelebi b. Ferhad, Mustafa Halîfe b. Mehmed, Ramazan Çelebi b. Ahmed, Hüseyin 
Çelebi b. Sefer, Ali b. Hamza, Musa b. İshak, Ramazan b. Abdullah ve gayruhüm

545 [81b-1] Mümine bt. Ramazan’ın kocasından kalan miras 
hissesini aldığı
Bundan akdem hâric-i Galata mahallâtından Firuz Ağa mahallesinde vefât eden 
merhûm Nuh Bâli’nin zevce-i metrûkesi olan Mümine bt. Ramazan Reis mahfil-i 
kazâda müteveffâ-yı mezbûrun vâlidesi ve sagīr oğlu Abdülbâkī’ye kıbel-i şer‘den 
vasî nasb olunan Aynî bt. Yusuf nâm hâtun mahzarında ikrâr ve takrîr-i kelâm 
edip müteveffâ-yı mezbûrun cümle muhallefâtı otuz iki bin [akçe] olup bana âid 
olan sümün hisse-i şer‘iyyemden dört bin akçeye vefâ eder muhallefâtı olmayıp 
lâkin mahalle-i mezbûrede vâki‘ iki bâb evleri kısmet defterinde otuz bin akçeye 
tahmîn olunup zikr olunan dört bin akçe hisse-i şer‘iyyem dahi zikr olunan evler-
den ta‘yîn olunup ben dahi kabûl eyledim dedikde mukırra-i mezbûrenin vech-i 
meşrûh üzre olan ikrârını mezbûre Aynî bi’l-muvâcehe tasdîk eyledikden sonra 
mâ hüve’l-vâki‘ ketb ve tahrîr olunup yed-i tâlibe vaz‘ ve def ‘ olundu.
Tahrîren fî evâili şehri Rebî‘ilevvel sene seb‘a ve elf.
Şuhûd: Hasan b. İskender el-Kâtib, Süleyman Reis b. Musa, Veli b. Yusuf, Hüsrev 
b. Abdullah, Sâdık b. Mustafa el-İmâm ve gayruhüm







546 [81b-2] Ayni bt. Yusuf ’un miras hissesini aldığı
Bundan akdem hâric-i Galata mahallâtından Firuz Ağa mahallesinde vefât eden 
merhûm Nuh Bâli’nin vâlidesi olan Aynî bt. Yusuf nâm hâtun mahfil-i kazâda 
müteveffâ-yı mezbûrun zevce-i metrûkesi olan Mümine bt. Ramazan Reis 
muvâcehesinde ikrâr ve takrîr-i kelâm edip müteveffâ-yı merkūmdan mezbûre 
Mümine’ye hisse-i şer‘iyye dört bin akçe ve bana beş bin üç yüz otuz üç akçe intikāl 
edip lâkin sâir urûzdan ben bin yedi yüz yirmi dört nakid akçe kabz eyleyip bâkī 
üç bin altı yüz dokuz akçe kalıp sâir muhallefâtı olmayıp mahalle-i mezbûrede iki 
bâb evi kısmet defterinde otuz bin akçeye tahmîn olunup benim zikr olunan üç 
bin altı yüz dokuz akçe hisse-i şer‘iyyem ile mezbûre Mümine’nin hisse-i şer‘iyyesi 
olan dört bin akçe zikr olunan evlerden ta‘yîn olunup bâkī kalan yirmi iki bin altı 
yüz altı akçe müteveffâ-yı mezbûrun sulbî oğlu sagīr Abdülbâkī’ye ta‘yîn olundu 
dedikde mukırra-i mezbûrenin vech-i meşrûh üzre olan ikrârını mukarrun lehe’l-
merkūme Mümine Hâtun bi’l-muvâcehe tasdîk edicek mâ hüve’l-vâki‘ tahrîr 
olundu.
Tahrîren fî evâili şehri Rebî‘ilâhir sene seb‘a ve elf.
Şuhûdü’l-hâl: Hasan Kâtib b. İskender, Süleyman Reis b. Musa, Veli b. Yusuf, Hüs-
rev b. Abdullah, Sâdık b. Mustafa el-İmâm ve gayruhüm

547 [81b-3, Arapça] el-Hâc Abdurrahman b. el-Hâc Abdülhay’ın 
para vakfı kurduğu
Elhamdü li men lehü’l-hamd ve’s-senâu ve’s-salâtü alâ eşrefi’l-verâ seyyidinâ 
Muhammedin seyyidi’l-enbiyâ ve seyyidi’l-asfiyâ ve alâ âlihi’l-ebrâri’l-etkıyâ 
ve ashâbihi’l-ahyâri’l-ehdiyâ ammâ ba‘d sâhibü’l-hayrâti’l-mebrûre ve râtıbü’l-
meberrâti’l-mesrûre el-Hâc Abdurrahman b. el-Hâc Abdülhay, dünyâ-yı deniy-
yenin hâvi’l-meniyye ve me’va’l-beliyye olduğunu, yediklerinin onu ifnâ ettiğini, 
giydiklerinin aslında onu eskittiğini, tasadduk ettiklerinin ise onu bâkī kıldığı-
nı idrâk ettiğinde meclis-i şer‘-i şerîf-i enver ve mahfil-i dîn-i münîf-i ezhere 
hâzır olup, berâberinde âti’z-zikr vakfına tescîl maksadıyla âti’l-beyân vazîfe ile 
mütevellî nasb ettiği Abdülvedûd b. Abdülvâhid nâm kimesneyi ihzâr edip mah-
zarında şöyle ikrâr etti ki işbu vakıf ikrârının kendisinden sudûruna kadar sâhibi 
olduğu ve silk-i mülk-i sahîhinde bulundurduğu râyicü’l-vakt on dört bin akçe-
sini hâlis malından ifrâz ve sâir menâlinden temyîz edip taleben li sevâbillâhi’l-
azîm ve hereben min ikābihi’l-elîm, niyet-i sâfiye ve taviyyet-i vâfiye ile tasadduk, 
tesbîl, te’bîd ve vakf eylediğini hâl-i sıhhatinde ikrâr etti. Vâkıf-ı mezbûr meblağ-ı 
merkūmu mütevellî-i mezkûra teslîm etti ve meblağ-ı mesfûrun mu‘âmele-i 
şer‘iyye-i sahîha ile ziyâdesiz noksansız senede onu on bir buçuk ve çeyrek ribh 
üzre altın ve inci gibi mücevherât cinsinden rehn-i kavî alınarak istirbâh edilmesi-
ni şart etti. Rıbhdan vech-i helâl üzre her sene hâsıl olan mikdâr ki hesâbıma göre 
bin dört yüz elli akçe olur, bununla her sene dört hatim indirilmesini, her hatme 
mukābil altmış akçe verilmesini şart etti. Dört hatimden birinin sevâbının Nebî 
Muhammed sallallâhu te‘âlâ aleyhi ve sellem ve ashâbının -rıdvânullâhi te‘âlâ 
aleyhim ecma‘în- ervâhına hediye edilmesini, bir hatmin sevâbının vâkıfın ana 
babasının rûhuna hediye edilmesini, diğer hatmin sevâbının vâkıf-ı mezbûrun 
rûhuna hediye edilmesini, diğer hatmin sevâbının da vakıfda hakkı olanların 
ervâhına hediye edilmesini şart etti. Her sene meblağ-ı merkūmdan yetmiş beş 
akçeyi hâric-i mahmiye-i Galata’da vâki‘ merhûm Muhyiddin Çelebi câmi‘i’nin 
kandillerine ta‘yîn etti. On dirhemi de mûkıda ta‘yîn etti. Her sene elli akçeyi 
mahalle-i mezbûre avârızına ta‘yîn etti. Vakf-ı mezbûra mütevellî olacak kimes-
neye senevî yüz kırk akçe ta‘yîn etti. Mezbûr Abdülvedûd’dan sonra tevliyyeti 
müddet-i hayâtınca kendisine, sonra mahalle-i merkūme ahâlîsinden ehil olanlar 
arasından hâkim, imâm, müezzin ve câmi‘-i merkūmun sâir cemâ‘ati ma‘rifetiyle 
seçilmesini şart etti. Mahalle-i mezbûre imâmına her gece yatsı namazının sün-
neti ile farzı arasında bir kere sûre-i Fâtihatü’l-kitâbı, üç kere İhlâs-ı şerîfi cehren 
okuyup sevâbını ( ) rûhuna hediye etmesi mukābilinde yevmî bir akçe ta‘yîn etti. 
Câmi‘-i merkūm imâmının bir hatim, iki müezzininin iki hatim yapmasını şart 
etti. Hâlen câmi‘-i merkūm şeyhi olan Şeyh Hasan Efendi b. Bayram’ın bir hatim 
etmesini, sonra câmi‘-i merkūm hatîbinin hatm etmesini, hatim kırâatlerinin her 
birinin Zilka‘de-i şerîfe gurresinde başlamasını, kırâatin huzûrunda yapılmasını 
şart etti. Zilhicce-i şerîfe ayının dokuzuncu günü ikindi vakti geldiğinde câmi‘-i 
merkūmda toplanıp hatm-i şerîfi bitirmelerini, Allah sübhânehû ve te‘âlâ’ya du‘â 
edip vâkıf ve ana babası ve sâir cemî‘ müslimîn için afv ve mağfiret dilemelerini 
şart etti. Her sene altı vakıyye zeytin yağı iştirâ edilip Regāib ve Berât gecelerinde 
câmi‘-i mezbûrda yakılmasını şart etti. Her ay on akçenin merkūm Muhyiddin 
Çelebi’nin mahalle-i mezbûrede yaptırdığı büğete (su deposuna) su taşıyan kimes-
neye verilmesini şart etti. Mesârif-i mastûreden artan mikdârın Regāib ve Berât 
kandillerinde helva pişirilip câmi‘-i mezbûrda hâzır bulunan cemâ‘ate dağıtılması-
nı şart etti. Kâfî mikdâr helva pişirilmesinden sonra artan meblağ olursa bununla 
çörek pişirilip i‘deyn-i şerîfeynde fukarâ-i müslimîne verilmesini şart etti. Artan 
olursa mütevellî yediyle zabt edilip helva ve çörek pişirilip dağıtılmasını şart etti. 
Nezâret-i hasbiyyeyi mahalle-i mezbûre ahâlîsine şart etti. Vâki‘ ikrâr mütevellî-i 
mezbûr tarafından tasdîk edildi. Emr-i vakf tamâm olup vakfiye şurûtu vech-i 
meşrûh üzre tebeyyün ettiğinde vâkıf-ı mezbûr, eimme-i kibâr indinde vakf-ı 
nukūdun adem-i sıhhatine mütemessiken vakıfdan rücû‘ etti ve meblağ-ı merkūmu 
ve ecr-i misilden fazla aldığını mütevellîden geri istedi. Mütevellî-i mezkûr ise 
Ensârî’nin rivâyetine göre İmâm Züfer -aleyhi rıdvânu’l-meliki’l-ekber- indinde 
vakf-ı nukūdun câiz olduğunu ve imâm-ı devrânın emrinin de böyle olduğunu 
ifâde edip redden imtinâ‘ etti. Muhâsama ve münâza‘a edip hâkim-i muvakki‘-i 
a‘lâ hâze’l-kitâb bi tevkī‘ıhi’l-müstetâbın huzûrunda mürâfa‘a olunduklarında 
hâkim-i mûmâ-ileyh, vakıf cânibini evlâ ve ahkem ve emr-i sultânîyi de ahrâ 
ve eslem görüp imâm-ı mezbûrun re’yi ile amel edip meblağ-ı merkūmun vak-
fiyetinin sıhhatine hükm etti. Vâkıf-ı mezbûr bu def ‘a, sened-i eimmeti’l-kibâr 
Ebû Hanîfe indinde vakfın adem-i lüzûmuna mütemessiken vakıfdan rücû‘ etti 
ve meblağ-ı mezkûru mütevellîden geri istedi. Mütevellî-i mezkûr ise imâmeyn-i 
hümâmeyn Ebû Yusuf ve İmâm Muhammed b. Hasan eş-Şeybânî’ye göre husûsan 
mütevellîye teslîmden sonra vakfın lâzım olduğunu ifâde edip redden imtinâ‘ etti. 
Muhâsama ve münâza‘a edip hâkim-i muvakki‘-i a‘lâ hâze’l-kitâb bi tevkī‘ıhi’l-
müstetâbın huzûrunda mürâfa‘a olunduklarında hâkim-i mûmâ-ileyh, vakıf 
mesâilinde eimme-i eşrâf beyninde cârî ihtilâfı bilerek ve hükümde ri‘âyet edil-
mesi îcâb eden husûslara da ri‘âyet ederek vakıf cânibini evlâ ve ercah gördü ve 
umûmen ve husûsan vakfın sıhhat ve lüzûmuna hükm etti. Vakıf bu sûretle ki-
mesne tarafından aslâ tebdîl ve tağyîr edilemeyecek şekilde lâzım ve müseccel 
bir vakıf hâline geldi. “Fe-men beddelehû ba‘de mâ semi‘ahû fe-innemâ ismuhû 
ale’llezîne yübeddilûnehû innallâhe semî‘un alîm ve ecrü’l-vâkıfı alâ mevlâhü’l-
cevâdi’l-kerîm”
Fî evâhiri şerhi Rebî‘ilevvel min şühûri sene seb‘a ve elf.
Şuhûd: Mehmed Efendi b. Ali, Mahmud Çelebi b. Muharrem, Mahmud b. Şehsü-
var, el-Hâc Hüseyin b. Ali el-Müezzin, el-Hâc Aydın b. Abdullah, Yusuf b. Murad, 
el-Hâc Rıdvan b. Abdullah, Hüsrev b. Abdullah el-Muhzır, Mehmed b. Yusuf el-
Muhzır ve gayruhüm

548 [82a-1, Arapça] Âişe bt. Osman adlı çocuğa nafaka takdir edildiği
Hâkim-i muvakki‘-i a‘lâ hâze’l-kitâb, babası bundan akdem hâric-i mahmiye-i 
Galata mahallâtından Surûrî mahallesinde vefât eden Âişe bt. Osman nâm 
sagīrenin nafakası, kisvesi ve sâir havâic-i zarûriyyesi için, himâye ve terbiyesi 
altında bulunduğu Sabiha bt. (  ) nâm anasının talebiyle, müteveffâ-yı mezbûr 
babasının muhallefâtından irs-i şer‘le kendisine intikāl eden hisseden alınmak 
üzre zeyl-i kitâbda mezkûr târihden i‘tibâren yevmî râyicü’l-vakt on akçe farz ve 
takdîr etti.
Cerâ zâlike ve hurrire tahrîren fî evâili şehri Rebî‘ilevvel sene seb‘a ve elf.
Şuhûd: Mustafa Efendi b. Mehmed el-Kadı, Ahmed b. Ali el-İmâm, Pîrî b. Hüse-
yin, el-Hâc Veli b. İbrahim, Süleyman b. Musa, Mustafa b. Nurullah er-Reis, Ha-
san b. Kasım, Ömer b. Hamza, Nasuh b. Yusuf







549 [82a-2] Mustafa ve el-Hâc Ahmed’in İsa Çavuş’a olan 
kefaletlerinden kurtuldukları
Sipâhi oğlanları zümresinden olup yirmi ikinci bölükden olan Mustafa Bey b. 
Hızır mahfil-i kazâda Mustafa b. Hızır ve el-Hâc Ahmed b. Ali nâm kimesne-
ler mahzarlarında takrîr-i kelâm ve ta‘bîr-i merâm edip bundan akdem tersâne-i 
âmire çavuşlarından olan İsa Çavuş b. Mehmed dokuz yüz doksan beş târihinden 
yedi târihine varınca tersâne-i âmire mühimmâtıyçün Sakız mukāta‘asından yedi 
yük ve İzmir mukāta‘asından iki yük ve Karesi mukāta‘asından bir yük akçe kabz 
eyleyip beze ve kendire ve urgana sarf eylemeğin mezbûr çavuşun muhâsebesini 
görmeğe Defterdâr Efendi hazretleri tarafından ben havâle ta‘yîn olunduğumda 
mezbûrân Mustafa ve el-Hâc Ahmed merkūm çavuşun nefsine kefîl olmuşlar idi 
el-hâletü hâzihî merkūm çavuşun muhâsebesi görülüp zikr olunan meblağdan 
zimmetinde bir akçe ve bir habbe kalmamağın mezbûrların zimmeti kefâlet-i 
merkūmeden berî oldu dedikden sonra mezbûrân Mustafa ve el-Hâc Ahmed ta-
lebleriyle mâ hüve’l-vâki‘ alâ vukū‘ihî ketb ve tahrîr olunup yed-i tâlibe vaz‘ ve def ‘ 
olundu.
Tahrîren fî evâili Rebî‘ilâhir sene seb‘a ve elf.
Şuhûd: Abdi Reis b. Ahmed, Ahmed Çavuş eş-şehîr bi Hammâmî, İbrahim Çelebi 
b. Mustafa el-Kâtib, Murad Reis b. Abdullah, Musli b. Ali el-Muhzır, Hüsrev b. 
Abdullah el-Muhzır ve gayruhüm

550 [82a-3, Arapça] Cihan-efrâz bt. Abdullah’ın Çerkez asıllı 
câriyesini âzat ettiği
Zevcesi Cihan-efrâz bt. Abdullah kıbelinden âti’z-zikr âzâd ve tahrîr ikrârına 
vekâleti Ali b. Cafer ve Derviş b. Yunus’un şehâdetleri ile sâbit olan Mustafa Reis b. 
Sinan meclis-i şer‘-i şerîf ve mahfil-i dîn-i münîf el-masûn ani’t-tağyîr ve’t-tahrîfe 
hâzır olup müvekkile-i mezbûresinin orta boylu, açık kaşlı, kara gözlü, buğday 
tenli, Çerkeziyyetü’l-asl hâmiletü hâze’l-kitâb Gülşen bt. Abdullah nâm câriye-i 
memlûkesini hasbeten lillâhi’l-azîm ve taleben li merzâti rabbihi’l-kerîm âzâd ve 
tahrîr ettiğini bi’l-vekâle ikrâr eyledi. Câriye-i merkūme bu sûretle sâir harâir-i 
asliyyât-ı mükellefât gibi hürre oldu. Üzerinde mevâli için utekā üzerine lâzım 
olan hakk-ı velâdan gayrı bir şey kalmadı.
Cerâ zâlike ve hurrire tahrîren fî evâsıtı şehri Rebî‘ilâhir sene seb‘a ve elf.
Şuhûd: Ahmed Çavuş b. Hüseyin, Abdi Reis İbrahim, Halil b. Mehmed, Ali b. Ca-
fer, Musli Reis b. Ali, Ali Çelebi b. Mehmed er-Reisü’s-sultânî ve gayruhüm







551 [82b-1] Mükâtebe bedelinin bir kısmını ödeyen kölenin terekeye 
katılmasına itiraz ettiği
Bundan akdem mahmiye-i Galata’da fevt olan Receb b. Nebi nâm kimesnenin 
abd-i memlûkü olan işbu orta boylu gök gözlü sarışın Rusiyyü’l-asl Yusuf b. Ab-
dullah nâm gulâm mahfil-i kazâda müteveffâ-yı mezbûra kıbel-i şer‘den vasî olan 
Himmet Reis b. ( ) kimesne mahzarında takrîr-i kelâm edip müteveffâ-yı mezbûr 
efendim beni hâl-i hayâtında on bin akçe kitâbete kesip yedi bin akçesini hâl-i sıh-
hatinde kendiye teslîm edip üç bin akçe deynim kalmış iken mezbûr Himmet Reis 
beni sâir muhallefâtına ilhâk edip bey‘ etmek ister suâl olunsun dedikde gıbbe’s-
suâl mezbûr Himmet Reis inkâr ile cevâb vericek mezbûr Yusuf ’dan makālini mu-
saddık beyyine taleb olundukda udûl-i müslimînden Veli Efendi b. ( ) ve Sâdık 
Reis b. Mustafa nâm kimesneler li ecli’ş-şehâde hâzırân olup fi’l-vâki‘ müteveffâ-yı 
mezbûr merkūm Yusuf ’u hâl-i hayâtında on bin akçe kitâbete kesip yedi bin ak-
çesini kendi kabz eyleyip mezbûr Yusuf ’un zimmetinde üç bin akçe kalmışdır bu 
husûsa biz şâhidleriz şehâdet dahi ederiz dediklerinde şehâdetleri ba‘de’t-tezkiyye 
hayyiz-i kabûlde [vâki‘] oldukdan sonra mâ hüve’l-vâki‘ ketb ve tahrîr olunup 
yed-i tâlibe vaz‘ ve def ‘ olundu.
Tahrîren fî evâili Rebî‘ilâhir sene seb‘a ve elf.
Şuhûd: El-Hâcı Mustafa b. Kara Ahî, Osman b. Mustafa, Sâdık Reis b. Mustafa, 
Veli Efendi el-Kadı, Müstecib Reis b. Nebi, İbrahim b. Mustafa

552 [82b-2, Arapça] Mehmed b. Mustafa’nın Rus asıllı kölesini âzat ettiği
Mahmiye-i Galata mahallâtından Şehsüvar mahallesi sâkinlerinden Mehmed 
b. Mustafa nâm kimesne meclis-i şer‘-i şerîf ve mahfil-i dîn-i münîf el-masûn 
ani’t-tağyîr ve’t-tahrîfe hâzır olup, orta boylu, açık kaşlı, gök gözlü, Rusiyyetü’l-
asl hâmiletü hâze’l-kitâb Lâlezâr bt. Abdullah nâm câriye-i memlûkesini âzâd ve 
tahrîr ettiğini ikrâr eyledi. Câriye-i merkūme bu sûretle sâir harâir-i asliyyât-ı 
mükellefât gibi hürre oldu. Üzerinde mevâli için utekā üzerine lâzım olan hakk-ı 
velâdan gayrı bir şey kalmadı.
Cerâ zâlike ve hurrire tahrîren fî evâili şehri Rebî‘ilâhir sene seb‘a ve elf.
Şuhûd: Ömer b. Ali ve Hüseyin b. Abdullah, Mehmed b. Ali, Mustafa b. Nurullah

553 [82b-3] Ahmed Çavuş’un ölen Âişe’nin vasiyetlerinin tenfizine 
vasî seçildiği
Mahrûse-i Galata mahallâtından Yolcuoğlu mahallesinde bundan akdem 
fevt olan Âişe bt. Mehmed nâm müteveffâtın vâlidesi Hatice bt. Süleyman ve 
merkūme Âişe’nin sulbiye kızı Ümmühâni bt. İskender nâm hâtunun zevci ve 
husûs-ı âti’z-zikre vekîl olup bimâ hüve tarîkü’s-sübût şer‘an vekâleti sâbite olan 
Selim Reis b. Beyce nâm kimesne merkūme Âişe’nin ammisi Ahmed Çavuş 
b. Hüseyin nâm kimesneyi mahfil-i kazâya ihzâr ve mahzarında takrîr-i da‘vâ 
edip merkūm Ahmed Çavuş müteveffât-ı mezbûre Âişe’nin muhallefâtının sü-
lüsünü vasiyyet edip tenfîz-i vesâyâ için beni vasiyy-i muhtâr eyledi deyû yirmi 
dört bin akçe kabz eylemişdir fi’l-vâki‘ sülüs malını müteveffât-ı merkūme Âişe 
vücûh-i hayrâta vasiyyet eylemişdir lâkin merkūm Ahmed Çavuş’u vasiyy-i 
muhtâr eylediği ma‘lûmumuz değildir vâki‘ hâl merkūm Ahmed Çavuş’dan 
suâl olunsun dediklerinde gıbbe’s-suâl merkūm Ahmed Çavuş cevâb verip fi’l-
vâki‘ müteveffât-ı merkūme Âişe sülüs-i mâlını vücûh-i hayrâta vasiyyet edip 
beni vasiyy-i muhtâr edip vasî olduğum cihetle yirmi dört bin akçe alıp kabz 
eyledim deyicek merkūm Ahmed Çavuş’dan makālini musaddık beyyine ta-
leb olundukda udûl-i müslimînden el-Hâc Hasan b. Abdullah ve Abdülkādir 
b. Hoca (  ) nâm kimesneler li ecli’ş-şehâde mahfil-i kazâya hâzırân olup fi’l-
vâki‘ müteveffât-ı merkūme Âişe sülüs-i mâlını vasiyyet edip mezbûr Ahmed 
Çavuş’u tenfîz-i vesâyâ için vasiyy-i muhtâr eyledi biz bu husûsa şâhidleriz 
şehâdet dahi ederiz dediklerinde ba‘de’t-ta‘dîl ve’t-tezkiyye şehâdetleri hayyiz-i 
kabûlde vâki‘ olup mâ hüve’l-vâki‘ bi’t-taleb tahrîr ve ketb olunup yed-i tâlibe 
vaz‘ ve def ‘ olundu.
Tahrîren fî evâili şehri Rebî‘ilâhir sene seb‘a ve elf.
Şuhûd: Abdi Reis b. Ahmed, Hüsrev b. Abdullah, Mehmed b. Yusuf, İbrahim b. 
Mustafa, el-Hâc Hasan b. Abdullah ve gayruhüm

554 [82b-4] Şaban b. Rüstem’in muhallefâtı
Hâl-i hayâtında mahmiye-i Galata tevâbi‘inden Zekeriyaköy’de sâkin iken vefât 
edip geriye Yusuf nâm oğlunu, Muhsine nâm kızını ve Aynî, Güllâle ve Kamer 
nâm üç zevcesini bırakan merhûm Şaban b. Rüstem’in muhallefâtıdır.
el-Vâki‘ fî evâili Rebî‘ilevvel sene seb‘a ve elf.
Kıymeti
Külünk 6
Digren ve kazma 17
Tarak 14
Yularlı keser 12
Kazma 30
Tencere-i kebîr 116
Tencere-i sagīr 53
Bakraç 67
Bakraç 51
Sahan 60
Tabak-ı sofra 40
Saban demiri 21
Tas-ı sagīr 13
Tâbe-i sagīr 6
Tepsi 23
Eyer-i köhne ma‘a üzengi 240
Tas 33
Sahan-ı köhne 200
Kırmızı kilim 252
Balta-i köhne 12
Velense-i köhne 24
Digren 25
Tülbent-i köhne 122
Kırmızı kilim 100?
Tepsi 20
Yorgan-ı köhne 19
Yeşil ferâce ma‘a kürk 1650
Yağmurluk 555
Kırmızı ferâce 400
Şalvar 210
Sepet-i köhne 35
Tülbent börkü 2 22
Yorgan-ı köhne 46
Heybe 24
Harar-ı köhne 16
Heybe-i köhne 15
Köhne harar 3 30
İki bağ tahmînen 30.000
Gümüşlü raht 3.000
ve kılıç ve hançer 800
Köhne kürek 15
Harar 40
Sahan-ı köhne 20
Cafer nâm abd 2.000
Mahsûl-i bağ 1.700
Peynir vakıyye 400
Otluk 3 2.000
Yağ tahmînen vakıyye 6 150
Kutnî şalvar dolama 1 115
Der zimmet-i Mehmed Topçu 7.000
Harar 2 40
Bıçak 25
Bârgir 2 1.500
Hâne 15.000
Yekûn 68.700
Minhe’l-ihrâcât
Techîz ve tekfîn ( )
Nikâh-ı Kamer 500
Resm-i kısmet 700
Nikâh-ı Aynî 500
Nikâh-ı Gülâle 3.000
Harc-ı ma‘kūl ve ihzâriyye 700
El-Bâkī 60.711
Hisse-i ibn 35.414
Hisse-i bint 17.707
Hisse-i Kamer 2.529
Hisse-i Aynî 2.529
Hisse-i Gülâle 2.529

555 [83a-1] Âişe bt. (…)’nın muhallefâtı
Hâl-i hayâtında hâric-i mahmiye-i Galata mahallâtından Müeyyedzâde mahal-
lesinde sâkin iken vefât eden ve geriye Ahmed nâm zevci ile Râbia nâm anasını 
bırakan merhûme Âişe bt. (…)’nın muhallefâtıdır.
el-Vâki‘ fî evâili şehri Rebî‘ilâhir sene seb‘a ve elf.
Kıymeti
Beledî döşek 140
Yastık 1 292
Hamam leğeni 1 206
Nühâs sini 1 420
Makrama 200
Döşek yüzü 1 520

Çarşaf 140
Dârâyî al zıbın 211
Kilim-i köhne 50
Gılâf-ı yastık 40
Gılâf-ı döşek 105
Yorgan 790
Gılâf-ı minder 152
Yastık yüzü 800
Makrama tülbent örtüsü 321
Döşek yüzü 1.300
Yüz yastığı 160
Kırmızı atlas ma‘a yen 1.250

Çarşaf 116
Mir’ât 305
Yüzük 2 180
Gömlek yakası 26
Gümüş sürmedân ve tarak 165
Yüzük 20
Yastık yüzü 350
Kaliçe 187

Çarşaf 196
Makrama 335
Gılâf-ı minder 180
Sandık 625
Döşek yüzü 1 070
Peşkir 194
Sahan 310
Yüz yastığı 70
Sahan 76
Kevgir ve kepçe 20
Yorgan 1.765
Ocak perdesi 85
Zıbın 250
Dârâî zıbın 150
Kutu 30
Sofra 110
Gılâf-ı yastık 50
Gılâf-ı döşek 180

Çatma yastık 400
Gılâf-ı minder 100
Gılâf-ı yastık 65
İskemle 55
Na‘lın 66
Makrama-i münakkaş 106
Makrama 2 140
Minder yüzü 480
Yüz yastığı 125
Arakiyye 4 215
Kutu 100
Bohça 45
Don 2 50
Gömlek 60
Sahan 298
Yorgan 1.425
Leğen ma‘a ibrik 340
Kaliçe 350
Makrama 4 190
Gömlek ve al don 111
Kuşak 810
Şamdan 4 80
Hırdavât 50
Maşraba 119
Tencere 195
Sacayak 30
Hurda tas 71
Tepsi 41
Nikâh meblağ 4.000
Bilezik 3.000
Yekûn 26.969
Minhâ
Techîz ve tekfîn 2.300
Resm-i kısmet 360
Harc-ı ma‘kūl ve ihzâriyye 400
Dellâliyye 500
El-Bâkī 23.409
Hisse-i zevc 11.704,5
Hisse-i üm 11.704,5

556 [83a-2] İbrahim Çelebi’nin Abdi Reis’i ibrâ ettiği
Mahmiye-i Galata’da Sultan Bayezid mahallesinde bundan akdem fevt olan 
mi‘mâr Mustafa Bey b. Abdullah nâm müteveffânın sulbî oğlu umdetü’l-emâcid 
ve’l-ekârim İbrahim Çelebi mahfil-i kazâda işbu hâmilü’l-kitâb Abdi Reis b. Sefer 
nâm kimesne mahzarında bi’t-tav‘ ve’r-rızâ ikrâr ve i‘tirâf edip mezbûr Abdi Reis 
müteveffâ babam mezbûr Mustafa’nın benim tarafımdan muhallefâtını füruht ey-
lemiş idi el-hâletü hâzihî mezbûr Abdi Reis yedinden bana on sekiz bin iki yüz 
altmış sekiz akçe vâsıl olup meblağ-ı mezbûr on sekiz bin iki yüz altmış sekiz 
akçeyi mezbûr Abdi Reis yedinden bi’t-tamâm alıp ahz ü kabz eyledim ve bi’l-
cümle mezbûr Abdi Reis füruht eylediği esbâba müte‘allik mezbûra da‘vâm yoktur 
dedikde mukırr-ı mezbûru vech-i meşrûh üzre olan ikrârında mezbûr Abdi Reis 
bi’l-muvâcehe tasdîk edicek mâ hüve’l-vâki‘ alâ vukū‘ihî ketb ve tahrîr olundu.
Tahrîren fî evâsıtı şehri Rebî‘ilâhir sene seb‘a ve elf.
Şuhûd: Ahmed Çavuş b. Hüseyin, Mahmud b. Kılıç, İsa Çavuş b. Mehmed, Derviş 
b. Ali, İbrahim b. Mustafa el-Kâtib, Mustafa b. Nurullah el-Kâtib, Musli b. Ali el-
Muhzır, Hüsrev b. Abdullah el-Muhzır, el-Hâc Yusuf b. Abdullah, el-Hâc Mehmed 
b. Abdi, Mehmed Efendi el-Kadı eş-şehîr bi Bıçakçı

557 [83a-3] Ninesinin on akçe nafakaya kabul etmediği küçük kızı 
amcasının altı akçe nafakayla kabul ettiği
Hâric-i Galata mahallâtından Surûrî mahallesi sâkinlerinden Yusuf Çelebi b. 
Mehmed nâm kimesne mahfil-i kazâda karındaşı kızı Âişe nâm sagīrenin ceddesi 
Aynî nâm hâtu[n] mahzarında takrîr-i kelâm edip mezbûre Aynî merkūme Âişe 
için yevmî on akçe nafaka ta‘yîn etmişdir ben altı akçe nafaka ile kabûl ederim 
dedikde mezbûre Aynî dahi kabûl eylediği kayd-ı sicil olundu ( )
Şuhûd: Hasan b. Kasım, Nasuh [b.] Yusuf, Abdi Reis [b.] Ahmed, el-Hâc Veli [b.] 
İbrahim ve gayruhüm







558 [83a-4] Hatice’nin miras payını aldığı ve Selim Reis’in Ahmed 
Çavuş’u ibrâ ettiği
Bundan akdem mahmiye-i Galata mahallâtından Yolcuoğlu mahallesinde fevt 
olan Âişe nâm hâtunun vâlidesi Hatice bt. ( ) nâm hâtun müteveffât-ı mezbûrenin 
ammisi Ahmed Çavuş b. Hüseyin mahzarında ikrâr edip mezbûre Âişe vefât ey-
lediği zamân ben hacc-ı şerîfde olmak ile bana âid olanı mezbûr çavuş kabz ey-
lemiş idi el-hâletü hâzihî müteveffât-ı mezbûrenin muhallefâtından ber vech-i 
tahmîn on bir bin akçe hakkım olup mezbûr çavuşun yedinden bi’t-tamâm alıp 
kabz eyledim zimmetinde bir akçe ve bir habbe hakkım kalmadı dediği bi’t-taleb 
kayd olundu. Yine mahalle-i mezbûrede sâkine müteveffât-ı mezbûrenin kızı 
Ümmühâni tarafından vekîl-i şer‘îsi olan zevci Selim Reis b. Beyce mezbûr çavuş 
mahzarında ikrâr edip bundan akdem müteveffât-ı mezbûrenin muhallefâtına 
müte‘allik birbirimiz ile da‘vâ sudûr eylemiş idi hâlen birbirimizi husûs-ı mîrâsa 
müte‘allik da‘vâdan zimmetini ibrâ eyledik dedikleri kayd olundu.
Tahrîren fî evâili Rebî‘ilâhir sene sitte ve elf.
Şuhûd: Abdi Reis b. Ahmed, Hüsrev b. Abdullah, Mehmed b. Yusuf, İbrahim b. 
Mustafa, el-Hâc Hasan b. Abdullah ve gayruhüm

559 [83b-1] Mimar Mustafa Bey’in muhallefâtı
Hâl-i hayâtında mahmiye-i Galata mahallâtından Sultan Bayezid mahallesinde 
sâkin iken vefât eden ve geride İbrahim Efendi ve İsmail Çelebi nâm iki oğlunu, 
Sâliha, Râbia ve Sultan nâm üç kızını ve Âbide bt. Abdullah nâm zevcesini bırakan 
merhûm mi‘mâr Mustafa Bey b. Abdullah’ın muhallefâtıdır.
el-Vâki‘ fî evâili Rebî‘ilevvel sene seb‘a ve elf.
Kıymeti
Hâne ve mahzen 100.000
İhrâm 7 3.500
Frengî sandık 3 600
Câmedân 200
Fener 100
Gılâf-ı yastık 2 80
Gılâf-ı minder 182
Seccâde 336
Kebe döşeme 330
Yastık yüzü 115
Yeşil ferâce köhne 360
Peşkir 147
Keçe döşeme 480
Gılâf-ı yastık 87
Nârenci kebe 207
Seccâde 400
Beyaz kebe 615
Sarı kebe 141
Yastık 112
Ferâce ma‘a kürk 1.200
Futa 206
Alaca köhne 106
Keçe döşeme 345
Gılâf-ı yastık 96
Minder 81
Keçe döşeme 630
Yastık yüzü 2 185
Yeşil çuka 3,5 1.505
Mâî döşeme kebe 340
Keçe seccâde 400
Perde-i bâb 345
Yastık yüzü 380
Yastık yüzü 7 340
Köhne zıbın 260
Keçe döşeme 215
Keçe döşeme 535
Gılâf-ı minder 130
Gılâf-ı yastık 48
Gılâf-ı döşek 311
Seccâde 202
Keçe seccâde 150
Keçe döşeme 905
Yastık 37
Yeşil çuka 4 900
Seccâde 425
Velense-i beyaz 195
Velense-i beyaz 235
Kırmızı velense 2 3.525
Yeşil çuka 490
Ferâce-i köhne 500
Yastık 2 180
Futa 80
Alaca 360
Peşkir 200
Keçe döşeme 470
Keçe döşeme 610
Gılâf-ı yastık 54
Minder 280
Döşeme köhne 320
Seccâde 161
Velense-i kebîr beyaz 655
Keçe döşeme 200
Yastık 2 150
Keçe döşeme 565
Lâciverd çuka 4 1.200
Kemha-i dür 2.200

Çakşır-ı diz 40
Futa 200
Kemha yüzü 226
Peşkir 140
Sürmâî kemha-i köhne 220
Keçe döşeme 495
Kaliçe 168
Mâî kebe 305
Kâse 3 71
Balmumu vakıyye 57 1.320
Şeker tahmînen vakıyye 20 140
Revgan-ı zeyt vakıyye 42 1.320
Sahan aded 8 480
Tepsi-i lahm 100
Buhurdân 40
Tas 1 60
Kapak 2 120
Safa 60
Kebe aded 5 165
Gılâf-ı döşek 3 210
Gılâf-ı minder 4 160
Kazgan-ı sagīr 1 150
Tencere 3 220
Tâbe-i börek 150
Kaliçe 660
Kırmızı kebe 236
Sahan 100

Çini sahan 4 80
Tabak 4 40
Şamdan-ı kebîr 2 680
Şamdan 2 42
Şamdan 10 429
Kilim 150
Kebe-i zer 300

Çini sahan 3 110
Tabak 3 20
Kotaz 2 40
Velense 200
Hırdavât 100
Kebe-i sürh 350
Sürahi 20
Sepet 30
Kilim 250
Mâî kebe 260
Kebe-i sürh 300
Kebe-i zer 300
Tabak 4 90
Kotaz 2 25
Bardak 36
Maşraba-i kebîr 211
Şamdan 2 130
Buhurdân 2 90
Kilim-i alaca 164
Neftî kebe 270
Minder 470
Kılıç 387
Fener 2 93
Şamdan 55
Zâr-ı köhne 17
Mâî kebe 335
Kâse 1 90
Tabak 4 80

Çanak 2 31
Bıçak 110
Kebe 300
Kebe-i zer 365
Zâr 605
Kasa 4 90

Çanak 3 36
Zâr-ı köhne 30
Şamdan 2 130
Buhurdân 41
Sepet 4 75
Kemha, zirâ‘ 8 840
Kutnî, zirâ‘ 3 105
Kemha-i sürh 8 1.565
Gök atlas 9 1.105
Kemha-i sürh 8 1.318
D[â]rây[î] sürh 3 225
Serâser yastık 530
Yastık 630
Kemha-i sürh 9,5 1.159
Neftî kemha 4 480
Yeşil kemha 4 512
Beyaz kemha 4,5 600
Kemha ve atlas 2,5 181
Fener örtüsü 32
Sahan-ı kebîr 4 320
Kuzu tepsisi ma‘a kapak 292
Tas 58
Kevgir sahan 47
Tabak-ı sofra 110
Kepçe ve kevgir 112
Bakraç 56
Maşraba 56
Tepsi 4 64
Maşraba-i köhne 10
Sahan aded 8 340
Sahan köhne 65
Sahan aded 3 171
Tâbe-i kebab 101
Maşraba 2 224
Tencere 2 372
Tepsi 1 72
Sahan aded 5 303
Leğen ve ibrik 121
Sini 220
Sahan aded 4 245
Kuzu tepsi 180
Tâbe 71
Tencere 193
Maşraba 163
Maşraba-i sagīr 2 57
Sahan aded 4 300

Çanak 10 550
Tâbe 70
Maşraba 2 54
Sahan aded 6 367
Tepsi-i kuzu ma‘a kapak 456
Sahan aded 4 367
Sahan aded 4 220
Tâbe-i kuzu 150
Matara 182
Safa 62
Köhne kebe 86
Kilim-i sürh 125
Zâr-ı köhne 33
Alaca kilim 105
Zâr 700
Ahen-i kebab 60
Döşek 250
Neftî kebe 197
Kilim-i köhne 150
Velense-i köhne 50
Cam tas 2 126
Mâî kebe 335
Maşa 40
Sacayak 50
Alaca kilim 110
Cam tas 59
Yeşil yağmurluk 506
Kebe 2 390
Ahen-i kebab 10
Alaca kebe 110
Kebe-i sagīr aded 4 115
Neftî kebe 255
Kebe-i diğer 275
Yorgan 211

[84a] (…) (…)

(…) (…)

(…) (…)
Tabak 45
Mâî kebe 300
Demir 15
Yorgan 70
Kebe aded 2 1286
Gılâf-ı minder 50

(…) (…)
Beyaz kemha zirâ‘ 22 3500
Dûrenk kemha 140
Muhattem kuşak 2 860
Sürmâî kutnî 3 120
Havlu makrama 6 283
Döşeme 184
Kemha-i beyaz 10,5 1.018
Kuşak 2 531
Tülbent 3 660
Beyaz muhattem kuşak 230
Örtü-i fânus 45
Yüz yastığı 2 30
Sahan 2 170
Tencere-i sagīr 70

Çarşaf-ı köhne 50

Çarşaf-ı köhne 47
Sepet sandığı 151
Yastık 40
Kaşık aded 60 100
Tepsi-i kalay 150
Gılâf-ı döşek 31
Peşkir 51
Sacayak 56
Döşek-i köhne 81
Tepsi-i kalay 3 15
Kazgan 150
Zâr-ı köhne 50
Tepsi 20
Beyaz zâr 150
Kazgan-ı kebîr 720
Seccâde 2 200?
Sumak 3 700
Yüz yastığı 68
Zâr-ı köhne 30

Çarşaf 53
Peşkir 142
Kazgan 375
Peşkir 93
Sini 4 38
Döşek köhne 106
Minder köhne 100
Minder 85
Eyer-i köhne 70
Üzengi-i köhne 60
Minder-i köhne 80
Döşek 81
Fıçı-i köhne 2 200
Sandık Frengî 3 600
Sandık 200
Yastık-ı köhne 40
Kebe-i köhne 29

Çarşaf 90
Minder-i köhne 39
Yekûn 202.250
Hisse-i techîz ve tekfîn 8.000
Bahâ-i binâ-i makbere 6.000
Berâ-yı ta‘âm 6.000
Nikâh 10.000
Resm-i kısmet harc-ı ma‘kūl ve 
ihzâriyye

3.000
El-Bâkī

64.000 
Zikr olunan 
hâne ile 
mahzen 
beyne’l-
verese 
taksîm 
olunmayıp 
mevcûd 
kalmışdır. 
Hisse-i İbrahim Efendi 16.000
Hisse-i İsmail 16.000
Hisse-i Sâliha 8.000
Hisse-i Râbia 8.000
Hisse-i Sultan 8.000
Hisse-i zevce 8.000







560 [84a-1, Arapça] İsmail, Sâliha, Râbia ve Sultana adlı çocuklara 
vasî atandığı
Hâkim-i muvakki‘ a‘lâ hâze’l-kitâb, hâmil-i hâze’l-kitâb umdetü’l-emâcid ve’l-
ekârim İbrahim Efendi b. Mustafa Ağa’yı, sâkin olduğu dâhil-i mahmiye-i Galata 
mahallâtından Sultan Bayezid mahallesinde bundan akdem vefât eden merhûm 
Mustafa Ağa’nın İsmail, Sâliha, Râbia ve Sultana nâm evlâd-ı sıgārına, müteveffâ-
yı mezbûr babalarından irs-i şer‘le kendilerine intikāl eden emvâlin zabtı ve hıfz-ı 
ahvâlleri için ihtiyâclarına binâen vasî nasb etti. O da vesâyet-i merkūmeyi kabûl 
edip hizmet-i lâzımesini edâyı müte‘ahhid oldu.
Cerâ zâlike ve hurrire fî evâili şehri Rebî‘ilevvel sene seb‘a ve elf.
Şuhûd: Abdi Reis b. Ahmed, İsa Çavuş b. Mehmed, Ahmed Çavuş [b.] Hüseyin, 
Mehmed Reis [b.] İbrahim ve gayruhüm

561 [84a-2, Arapça] İsmail Çelebi, Sâliha, Râbia ve Sultana adlı çocuklara 
nafaka takdir edildiği
Hâkim-i muvakki‘-i a‘lâ hâze’l-kitâb, merhûm Mustafa Ağa b. Abdullah’ın İsmail 
Çelebi, Sâliha, Râbia ve Sultana nâm evlâd-ı sıgārının nafaka, kisve ve sâir havâic-i 
zarûriyyeleri için, himâye ve terbiyeleri altında bulundukları Âbide bt. Abdullah 
nâm analarının talebiyle müteveffâ-yı mezbûr babalarından irs-i şer‘le kendileri-
ne intikāl eden mallardan alınmak üzre, zeyl-i kitâbda mezkûr ayın gurresinden 
i‘tibâren yevmî râyicü’l-vakt yirmi dört akçe farz ve takdîr etti ve vakt-i hâcetde 
istidâne edip vakt-i zaferde rücû‘ etmesine mezbûre Âbide hâtuna izin verdi.
Cerâ zâlike ve hurrire fî evâili şehri Rebî‘ilâhir.
Şuhûd: Es-Sâbikūn

562 [84a-3, Arapça] Ferahşâd bt. Abdullah’ın evini İskender 
b. Abdullah’a sattığı
Ferahşâd bt. Abdullah nâm hâtun, Yeni Hisar mahallâtından Torlak Ali mahal-
lesinde vâki‘, altında ahır bulunan bir beyt-i ulvîyi, helâyı ve avluyu hâvî bulu-
nan, bir tarafdan Yasemin Hâtun mülkü, diğer tarafdan vâdi, diğer tarafdan da 
tarîk-i âm ile mahdûd cemî‘ menzilini cümle hudûdu ile râyicü’l-vakt üç bin akçe 
semen-i mu‘ayyen-i makbûzla hâmil-i hâze’l-kitâb İskender b. Abdullah’a îcâb ve 
kabûlü hâvî bey‘-i bâtt-ı sahîh ile bey‘ ettiğini ikrâr etti. Vâki‘ ikrâr tasdîk hakkı 
sâhibince bi’l-muvâcehe tasdîk edildi. Müşterî-i merkūm da menzil-i mezkûru 
kendi malıyla ve kendisi için ondan iştirâ etti.
Cerâ zâlike ve hurrire fî evâhiri Rebî‘ilâhir ve’t-târihi’l-mezbûr.
Şuhûd: Veli b. Abdullah, Mustafa Bey [b.] Abdullah, Mahmud Bey [b.] Abdullah, 
Hamza Beşe [b.] Abdullah, Süleyman Bey [b.] Abdullah, Hüseyin [b.] Abdullah 
ve gayruhüm

563 [84b-1, Arapça] Memi b. Abdullah’ın Rus asıllı câriyesini âzat ettiği
Tophâne mahallesi sâkinlerinden Topçu Memi b. Abdullah kıbelinden âti’z-
zikr âzâd ve tahrîr ikrârına vekâleti Nebi? Halîfe b. Hasan ve Mehmed b. Sâlih 
el-Müezzin nâm kimesnelerin şehâdetleri ile sâbit olan el-Hâc Murad b. Abdul-
lah müvekkil-i mezkûrunun, orta boylu, açık kaşlı, gök gözlü, Rusiyyetü’l-asl 
hâmiletü hâze’l-kitâb Peymâne bt. Abdullah nâm câriye-i memlûkesini hasbeten 
lillâhi’l-azîm ve taleben li merzâti rabbihi’l-kerîm âzâd ve tahrîr ettiğini ikrâr eyle-
di. Câriye-i merkūme bu sûretle sâir harâir-i asliyyât-ı mükellefât gibi hürre oldu.
Cerâ zâlike ve hurrire fî evâhiri şehri Rebî‘ilâhir sene seb‘a ve elf.
Şuhûd: Mahmud b. Mehmed er-Râcil, Mustafa Çelebi b. Mehmed, Abdi Reis b. 
Ahmed, Mustafa Çelebi [b.] Abdullah, Ali Beşe b. Abdullah ve gayruhüm

564 [84b-2] İbrahim Efendi’nin evi mirasçılardan satın aldığı
Mahmiye-i Galata mahallâtından Sultan Bayezid mahallesinde bundan akdem 
fevt olan merhûm mi‘mâr Mustafa Ağa’nın evlâd-ı sıgārına kıbel-i şer‘den vasî 
olan el-Hâc Yusuf b. Abdullah mahfil-i kazâda merhûm-ı merkūmun kebîr oğlu 
olup menzil-i âti’z-zikre vâzı‘ü’l-yed olduğu şer‘an sâbit olan sâhibü’l-mecd ve’l-
ihtirâm sâhibü ezyâli’l-izzi ve’l-ihtişâm sâbıkan şehremîni olan İbrahim Efendi 
mahzarında takrîr-i kelâm edip müşârün-ileyh İbrahim Efendi’nin hâlen tasarru-
funda olup mahalle-i mezbûrede vâki‘ bir tarafı yine müteveffâ-yı mezbûr mülkü 
ile bir tarafı mesfûr İbrahim Efendi mülkü ile iki tarafı tarîk-i âm ile mahdûd olup 
ulvî ve süflî bir evi ve bir zulleyi ve bir kenîfi müştemil olan menzil müteveffâ-
yı merkūmun cümle muhallefâtından olup veresesine intikāl etmiş iken hâlen 
mezbûr İbrahim Efendi cümlesine mutasarrıf olup sıgār-ı merkūmûnun hisse-
lerini vesâyetim hasebiyle zabt ve tasarruf etmeğe bana mâni‘ olur vâki‘ hâl suâl 
olunup sıgār-ı mezbûrûna bi hasebi’ş-şer‘ âid olan hisseleri ta‘yîn olunmak için 
beyne’l-verese taksîm olunmasını taleb ederim dedikde gıbbe’s-suâl mezbûr İbra-
him Efendi cevâb verip menzil-i mahdûd bundan akdem kâfire iken müteveffât 
olan vâlidem Kiryako’nun mülkü olup hâlike oldukda ber vech-i inhisâr vârisleri 
olan karındaşı Lofrence ve kız karındaşı Bernadro nâm zimmîlere irsle intikāl eyle-
dikden sonra mezbûrân zimmîlerden yirmi bin akçeye şirâ-i şer‘î ile iştirâ eyledim 
mülk-i müşterâmdır deyû mazmûnu takrîrine mutâbık ve mefhûmu müdde‘âsını 
nâtık dokuz yüz doksan bir târihinde mahmiye-i mezbûrede hilâfete müvellâ olan 
mevlânâ Yahya Efendi imzâsıyla mümzâ ve hatemiyle mahtûme hüccet-i şer‘iyye 
ibrâz eyledikde vasiyy-i merkūm mazmûn-ı hüccet-i merkūmeyi münkir olma-
ğın mezbûr İbrahim Efendi’den mazmûn-ı hüccet-i merkūmeye beyyine taleb 
olundukda Ahmed Çelebi b. Mehmed ve Ali Çavuş b. Mehmed nâm kimesne[ler] 
meclis-i şer‘a hâzırân olup fi’l-hakīka mezbûr İbrahim Efendi menzil-i mahdûd-ı 
merkūmu hâlike olan anası mezbûre Kiryako’nun mülkü olup mezbûrân Lofren-
ce ve Bernadro’ya irsle intikāl edip mezbûrân Lofrence ve Bernadro’dan mûmâ-
ileyh İbrahim Efendi yirmi bin akçeye şirâ-i şer‘î ile iştirâ eyleyip bu husûs yine 
târih-i mezbûrda hilâfeten müvellâ olan müşârün-ileyh Yahya Efendi huzûrunda 
hüccet-i şer‘iyye oldu hüccet-i merkūmenin mazmûnuna biz şâhidleriz şehâdet 
dahi ederiz deyû bi’l-muvâcehe edâ-i şehâdet-i şer‘iyye eylediklerinde gıbbe 
ri‘âyeti şerâiti’l-kabûl ve isre’t-tezkiyye ani’l-kabûl şehâdetleri makbûle olup mâ 
hüve’l-vâki‘ alâ vukū‘ihî ketb ve tahrîr olunup yedine vaz‘ olundu.
Tahrîren fî evâili şehri Rebî‘ilevvel sene seb‘a ve elf.
Şuhûd: Ahmed Çavuş b. Hüseyin eş-şehîr bi Hammamcızâde, Ali Çavuş Mustafa, 
Cafer Çavuş [b.] Abdullah, Derviş Bey [b.] Mustafa, Mehmed Reis [b.] İbrahim, 
Abdi [b.] Ahmed

565 [84b-3, Arapça] Mehmed Bey’in Frenk asıllı kölesini âzat ettiği
Mahmiye-i Kostantıniyye mahallâtından Üskübî mahallesi sâkinlerinden 
sâhibü’s-sa‘âde ve’l-iclâl sâhibü’d-devle ve’l-ikbâl Mehmed Bey b. Mahmud Bey 
kıbelinden âti’z-zikr âzâd ve tahrîr ikrârına vekâleti Yusuf b. Abdullah ve Muzaf-
fer b. Abdullah’ın şehâdetleri ile sâbit olan Haydar b. Abbas meclis-i şer‘-i şerîf-i 
şâmih-i erkân ve mahfil-i dîn-i münîf-i râsih-i bünyâna hâzır olup müvekkil-i 
mezbûrunun, uzun boylu, açık kaşlı, sol gözü kör Efrenciyyü’l-asl hâmil-i hâze’l-
kitâb Cevan v. Kalipo nâm zimmî abd-i memlûkünü âzâd ve tahrîr ettiğini bi’l-
vekâle ikrâr eyledi. Abd-i mezbûr bu sûretle sâir ahrâr-ı asliyyîn-i mükellefîn gibi 
hür oldu. Vâki‘ ikrâr, abd-i mezbûr tarafından vicâhen ve şifâhen tasdîk edildi.
Cerâ zâlike ve hurrire fî evâhiri şehri Rebî‘ilâhir sene seb‘a ve elf.
Şuhûd: Cafer b. Abdullah, Müstedâm b. Abdullah, Kasım b. Abdullah, Sefer b. 
Abdullah, Hüseyin b. Abdullah er-Reisü’s-sultânî, el-Hâc Hızır b. Ömer er-Reisü’s-
sultânî ve gayruhüm

566 [85a-1] Emine bt. Mustafa’nın miras hissesini aldığı
(…) mahallesinde fevt olan Ümmi nâm hâtunun (…) [verese]lerinden olan Emi-
ne bt. Mustafa mahfil-i kazâda (…) mezbûre Emine’nin verâsetine mu‘terif olan 







(…) [mahza]rında ikrâr ve i‘tirâf edip merkūm Halil müteveffât-ı mezbûrenin 
cümle muhallefâtını (…) eyledik deyû taleb eylemiş idim el-hâletü hâzihî 
muhallefât-ı mezbûreden bi hasebi’ş-şer‘ (…) bana âid olan hissemden nakid 
sekiz bin akçe kabz eyleyip müteveffât-ı merkūmenin mahalle-i mezbûrede 
vâki‘ lede’l-ahâlî ma‘lûmü’l-hudûd olan menzilinde olan rub‘ hissemden (…) 
eğer menzil-i mezbûrdan ve eğer sâir muhallefâtından merkūm Halil’in zim-
metinde bir akçe ve bir habbe hakkım yoktur husûs-ı mezbûra mü‘teallik olan 
da‘vâdan mezbûr Halil’in zimmetini ibrâ-i âm ile ibrâ eyledim dedikde mukırra-i 
mezbûrenin vech-i meşrûh üzre olan ikrârını mukarrun lehü’l-merkūm Halil 
bi’l-muvâcehe tasdîk eyledikden sonra mâ hüve’l-vâki‘ ketb ve tahrîr olunup 
yedine vaz‘olundu.
Tahrîren fî evâhiri Rebî‘ilâhir sene seb‘a ve elf.
Şuhûd: Süleyman Çelebi b. Habib, Abdi b. İbrahim, Mehmed b. Nasuh, Hüsrev b. 
Abdullah, Hüseyin b. Ali

567 [85a-2, Arapça] Şaban b. Abdullah’ın Macar asıllı câriyesini vasiyet 
yoluyla âzat etmiş olduğu
Mahmud Bey b. Abdullah ve Ömer Çavuş b. Süleyman meclis-i şer‘-i şerîfe 
hâzırân olup, Tophâne mahallâtından Tomtom mahallesinde bundan akdem 
fevt olan merhûm Şaban b. Abdullah’ın muhallefâtına vâzı‘-ı yed olan mahmiye-i 
Galata ve tevâbi‘inde vâki‘ beytülmâl-i hâs emîni fahrü’l-a‘yân Mehmed Çavuş 
b. Abdülmennân mahzarında, müteveffâ-yı merkūmun muhallefâtı cümlesin-
den olduğu zu‘muyla merhûmun sâir muhallefâtıyla zabt edilen açık kaşlı, kara 
gözlü, esmer, Macariyyetü’l-asl hadd-i bülûğa erişmemiş Rukiye bt. Abdullah 
nâm müdde‘iyeye hâkim tarafından vekîl-i müsahhar nasb edilen Mustafa Çe-
lebi b. Abdülaziz’den sâdır olan da‘vâ-yı sahîha-i şer‘iyyede gıbbe’l-istişhâd şöyle 
şehâdet ettiler ki mezbûr Şaban Bey b. Abdullah hâl-i hayâtı ve kemâl-i akl ve 
sıhhatinde câriye-i sagīre-i mevsûfeyi “maraz-ı mevtimden kırk gün mukaddem 
hürsün” diyerek tedbîr-i mukayyed ile tedbîr eyledi. Mezbûr Şaban Bey iyileşdi ve 
müddet-i mezkûreden fazla yaşadı. Şehâdetleri ba‘de ri‘âyeti şerâiti’l-kabûl inde’ş-
şer‘ makbûl ve mu‘teber olmağın şehâdetleri mûcebince ve mezheb-i muhtâra 
tevfîkan mârrü’z-zikr efendisinin cemî‘ mâlından ıtkına hükm edildi. Câriye-i 
mezbûre bu sûretle sâir harâir-i asliyyât gibi hürre oldu.
Cerâ zâlike ve hurrire fî evâili şehri Cumâdelûlâ sene seb‘a ve elf.
Şuhûd: Sefer Çelebi b. İsmail, el-Hâc Ramazan b. Mustafa, Mustafa Çelebi b. Ah-
med, Abdi Reis b. Ahmed, Hüsrev b. Abdullah ve gayruhüm







568 [85a-3, Arapça] Efendisinden çocuk doğuran Bosna asıllı câriyenin 
onun ölümüyle hür olduğu
Mustafa Çelebi b. Abdülaziz ve Mahmud Bey b. Abdullah meclis-i şer‘-i şerîfe 
hâzırân olup, Tophâne mahallâtından Tomtom mahallesinde bundan akdem fevt 
olan Şaban Bölükbaşı demekle ma‘rûf merhûm Şaban b. Abdullah’ın muhallefâtına 
vâzı‘-ı yed olan ve husûs-ı âti’l-beyânı münkir bulunan mahmiye-i Galata ve 
tevâbi‘inde vâki‘ beytülmâl-i hâs emîni Mehmed Çavuş b. Abdülmennân nâm 
hasm-ı câhid mahzarında, müteveffâ-yı mezbûrun sâir muhallefâtıyla birlikte 
zabt edilen orta boylu, açık kaşlı, sarışın, Bosneviyyetü’l-asl, yüzünün sol yanında 
eser-i cerh bulunan bâ‘ise-i hâze’l-kitâb Mülâyim bt. Abdullah’dan sâdır olan da‘vâ-
yı sahîha-i şer‘iyyede gıbbe’l-istişhâd şöyle şehâdet ettiler ki müdde‘iye-i mezkûre, 
müteveffâ-yı mezbûrun müstevlede ve müstefreşesidir. Kendisinden (  ) nâm 
oğlu doğmuştur. Mezbûr Şaban Bey hakkın rahmetine kavuşunca müstevlede-i 
mezbûre âzâd oldu. Şehâdetleri ba‘de ri‘âyeti şerâiti’l-kabûl inde’ş-şer‘ makbûl ve 
mu‘teber olmağın şehâdetleri mûcebince ıtkına hükm edildi. Câriye-i merkūme 
bu sûretle sâir harâir-i asliyyât-ı mükellefât gibi hürre oldu.
Cerâ zâlike ve hurrire fî evâili şehri Cumâdelûlâ sene seb‘a ve elf.
Şuhûd: Sefer Çelebi b. İsmail, el-Hâc Ramazan b. Mustafa, Mustafa Çelebi b. Ah-
med, Abdi Reis b. Ahmed, Hüsrev b. Abdullah ve gayruhüm

569 [85a-4, Arapça] Âişe bt. Kurd Çelebi’nin miras hissesini almak üzere 
Siyâmi Halife’yi vekîl ettiği
Mehmed b. Hasan ve Mehmed b. el-Hâc Veli meclis-i şer‘-i şerîfe hâzırân olup 
hacc-ı şerîf yolunda bundan akdem fevt olan Kurd Çelebi’nin sagīre kızı Safiye’ye 
kıbel-i şer‘den mansûb vasî olan Mehmed b. Hasan nâm hasm-ı câhid mahza-
rında, hâmil-i hâze’l-kitâb İmâm Siyâmi Halîfe b. Mustafa’dan sâdır olan da‘vâ-yı 
sahîha-i şer‘iyyede gıbbe’l-istişhâd şöyle şehâdet ettiler ki Âişe bt. Kurd Çelebi 
nâm hâtun müdde‘iye-i merkūmeyi babası merhûm Kurd Çelebi’den irs-i şer‘le 
intikāl eden hissesinin kabz ve îsâline vekîl edip nefsine nâib kıldı. Şehâdetleri 
ba‘de ri‘âyeti şerâiti’l-kabûl inde’ş-şer‘ makbûl ve mu‘teber olmağın mûcebince 
hükm edildi.
Cerâ zâlike ve hurrire fî evâsıtı şehri Rebî‘ilâhir sene seb‘a ve elf.
Şuhûd: Ramazan Çelebi b. İlyas, Mustafa Efendi b. Abdullah, İbrahim b. Mustafa, 
Hasan Dede b. ( ), Mustafa b. Hızır, Yusuf b. Abdullah, Memi Dede b. ( ), Hüsrev 
b. Abdullah, Hüseyin b. Ali ve gayruhüm







570 [85a-5, Arapça] Safiye bt. Kurd Çelebi adlı küçüğe nafaka 
takdir edildiği
Hâkim-i muvakki‘-i a‘lâ hâze’l-kitâb bi tevkī‘ihi’l-müstetâb, hacc-ı şerîf yolun-
da bundan akdem fevt olan Kurd Çelebi’nin sagīre kızı Safiye’nin nafakası için, 
himâye ve terbiyesi altında bulunduğu Âişe bt. Kurd Çelebi nâm ablasının talebiy-
le, müteveffâ-yı mezbûr babasından irs-i şer‘le kendisine intikāl eden emvâlden 
alınmak üzre, zeyl-i kitâbda mezkûr târihden i‘tibâren yevmî râyicü’l-vakt yirmi 
akçe farz ve takdîr etti ve vakt-i hâcetde istidâne edip vakt-i zaferde rücû‘ etmesi-
ne mezbûre Âişe’ye izin verdi.
Cerâ zâlike ve hurrire fi’l-yevmi’r-râbi‘ aşer min şehri Rebî‘ilâhir sene seb‘a ve elf.
Şuhûd: Ramazan Çelebi b. İlyas, Mustafa Efendi b. Abdullah, İbrahim Efendi b. 
Mustafa, Hasan Dede b. ( ), Mustafa b. Hızır, Memi Dede b. ( ), Yusuf b. Abdullah, 
Hüsrev b. Abdullah el-Muhzır, Hüseyin b. Ali el-Muhzır ve gayruhüm

571 [85b-1, Arapça] Safiye bt. Kurd Çelebi adlı küçüğe vasî atandığı
Hâkim-i muvakki‘-i a‘lâ hâze’l-kitâb bi tevkī‘ihi’l-müstetâb, [fahrü’l-emâsil] ve’l-
akrân Mehmed b. Hasan er-Reisü’s-sultânîyi, hacc-ı şerîf yolunda bundan akdem 
fevt olan Kurd Çelebi’nin sagīre kızı Safiye’ye müteveffâ-yı mezbûr babasından 
irs-i şer‘le kendisine intikāl eden emvâlin zabtı ve hıfz-ı ahvâli için ihtiyâcına 
binâen vasî nasb etti. O da vesâyet-i mezbûreyi kabûl edip hizmet-i lâzımesini 
edâyı müte‘ahhid oldu.
Cerâ zâlike ve hurrire fî evâsıtı şehri Rebî‘il[âhir sene seb‘a ve elf].
Şuhûd: Ramazan Çelebi b. İlyas, Mustafa Efendi b. Nurullah, İbrahim Efendi b. 
Mustafa, Hasan Dede b. (  ), Mustafa b. Hızır, Memi Dede b. (  ), mevlânâ (…), 
Hüsrev b. Abdullah el-Muhzır, Hüseyin b. Ali el-Muhzır

572 [85b-2] Ahmed Çelebi’nin kaynanası Kamer Hatun’u vasî seçtiği
Sâbıkan cebeciler kâtibi olup bundan akdem fevt olan merhûm Ahmed Çe-
lebi nâm müteveffânın oğlu Mustafa sagīrine vasiyy-i muhtârı olup Tophâne 
mahallâtından merhûm Cihangir mahallesi sâkinelerinden Kamer bt. Cihan nâm 
hâtun tarafından husûs-ı âti’z-zikri da‘vâ ve kabz ve îsâle vekîl olup Süleyman 
Bey [b.] Abdullah ve Sinan b. Ahmed şehâdetleriyle şer‘an vekâleti sâbite olan 
fahrü’l-kuzâ[t] mevlânâ Şaban Efendi b. Bahşi nâm kimesne Yusuf Bey b. Abdi 
nâm kimesneyi meclis-i kazâya ihzâr ve mahzarında takrîr-i da‘vâ edip mezbûr 
Yusuf Bey zimmetinde müteveffâ Ahmed’in karz-ı şer‘îden iki bin akçesi olup 
sagīr-i mezbûr Mustafa’ya intikāl eylemişdir vekâletim hasebiyle taleb ederim suâl 
olunsun dedikde gıbbe’s-suâl mezbûr Yusuf Bey bi’l-külliyye inkâr ile cevâb ve-
rip mezbûr Ahmed’e bir akçe deynim yoktur ve mezbûre Kamer Hâtun’u vasiyy-i 
muhtâr eylediği dahi ma‘lûmumuz değildir deyicek udû[l]-i müslimînden Mus-
tafa b. Abdullah ve Hüseyin b. Abdullah nâm kimesneler li ecli’ş-şehâde mahfil-i 
kazâya hâzırân olup müteveffâ-yı mezbûr Ahmed’i ihdâ ve elf Saferi’nin evâilinde 
Eflak seferine gittiği hînde kayınanası mezbûre Kamer Hâtun’u vasiyy-i muhtâr 
eyledi biz bu husûsa şâhidleriz şehâdet dahi ederiz dediklerinde ba‘de’t-ta‘dîl ve 
tezkiyye şehâdetleri hayyiz-i kabûlde vâki‘ olup mâ hüve’l-vâki‘ alâ vukū‘ihî ketb 
olundu.
Tahrîren fî evâili şehri Cumâdelûlâ sene seb‘a ve elf.
Şuhûd: Mahmud b. Kılıç, Mehmed b. İlyas, Hamza b. Abdullah, Hüsrev b. Abdul-
lah, Hüseyin b. Ali, ve gayruhüm

573 [85b-3, Arapça] Mehmed Çelebi’nin Rus asıllı câriyesini âzat ettiği
Kapudân demekle ma‘rûf fahrü’l-emâsil ve’l-akrân Mehmed Çelebi b. Ahmed, 
orta boylu, açık kaşlı, gök gözlü, Rusiyyetü’l-asl hâmiletü hâze’l-kitâb Ruhısâni bt. 
Abdullah nâm câriye-i memlûkesini hasbeten lillâhi’l-azîm ve taleben li merzâti 
rabbihi’l-kerîm âzâd ve tahrîr ettiğini ikrâr etti. Câriye-i mezbûre bu sûretle sâir 
harâir-i asliyyât-ı mükellefât gibi hürre oldu.
Cerâ zâlike ve hurrire fî evâsıtı Cumâdelûlâ sene seb‘a ve elf.
Şuhûd: İbrahim b. Mustafa, Mustafa b. Nurullah, Hüsrev b. Abdullah, Hüseyin b. 
Ali

574 [85b-4, Arapça] Meleksimâ Hatun’un Rus asıllı câriyesini âzat ettiği
Hâric-i mahmiye-i Galata mahallâtından Firuz Ağa mahallesinde sâkine olan 
Meleksimâ Hâtun bt. Abdullah kıbelinden âti’z-zikr âzâd ve tahrîr ikrârına 
vekâleti el-Hâc Ali b. el-Hâc Musa ve Receb b. Ramazan’ın şehâdetleri ile sâbit 
olan bevvâb-ı sultânî Mehmed Bey b. Abdullah, müvekkil-i mezbûresinin orta 
boylu, açık kaşlı, gök gözlü, Rusiyyetü’l-asl hâmiletü hâze’l-kitâb Mülâyim bt. 
Abdullah nâm câriye-i memlûkesini hasbeten lillâhi’l-azîm ve taleben li merzâti 
rabbihi’l-kerîm âzâd ve tahrîr ettiğini bi’l-vekâle ikrâr eyledi. Câriye-i mezbûre bu 
sûretle sâir harâir-i asliyyât-ı mükellefât gibi hürre oldu.
Cerâ zâlike ve hurrire fî evâsıtı şehri Cumâdelûlâ sene seb‘a ve elf.
Şuhûd: Mustafa b. İsmail el-Müezzin, Müstedâm [b.] Abdullah, Behram [b.] 
Abdullah, Ahmed Bey [b.] Abdullah, Mahmud b. el-Hâc Ali, Mehmed Bey b. 
Abdullah







575 [85b-5] Şaban Bey b. Abdullah’ın muhallefâtı
Hâric-i mahmiye-i Galata mahallâtından Ebülfazl mahallesinde sâkin iken vefât 
eden ve geride Emine nâm kızı ile Sâliha bt. Hüsam nâm zevcesini bırakan Şaban 
Bey b. Abdullah’ın muhallefâtıdır.
el-Vâki‘ fî evâili Cumâdelûlâ sene seb‘a ve elf.
Kıymeti
Mor yağmurluk 2.000
Yeşil ferâce 800
Mor ferâce 1.000
Kırmızı ferâce 1300
Lâciverd ferâce 1.000
Kırmızı kemha 1.800
Alaca kemha 800
Atlas 1.500
Bir çift yen sarı 1.000
Kırmızı kuşak 300
Lâciverd zıbın 600
Zıbın-ı köhne 120
Mor şalvar 800
Kırmızı çakşır 400
Kürk 1.500
Yorgan-ı yemeni 350

[G]ümüşlü raht 5.000 
Sandık 400
Tülbent 200
Yekûn 19.950
Minhâ

[86a] (…) …ci Hasan’da Ali 
Reis’in akçesi konuldu

(…) bt. İlyas Hatice’nin üzerinde olandır.
Kıymeti

(…) (…)
Bahâ-i döşek-i beledî 181
Kaliçe 1 200
Alaca kemha pâre 40
Erguvânî atlas 400
Yeşil çarşaf 3 375
Atlas ma‘a kürk 1.600
Tor kuşak 340
Mâî kemha kaftan 720
Kemha yen çift 180
Erguvânî atlas câme 800
Kaftan Frengî 815
Yeşil zıbın …? 210
Yeşil zıbın 273
Gülgûnî kaftan 1 690
Atlas yen 1 70
Siyah ferâce 315
Erguvânî zıbın 165
Atlas yen çift 2 261
Bilezik 314
Serâser kaftan 1.600
Dârâyî kaftan al 725
Erguvânî atlas 800
Alaca kemha-i pâre 800
Makrama 6 540
Münakkaş bohça 80
Hâtem 130
Saçbağı 110
Altınlı arakiyye 2.280
Arakiyye 124
Bez top, zirâ‘ 10 240
Yastık yüzü 71
Bez, zirâ‘ 5 70
Bez penbe zirâ‘ 3 18
Nezkeb 3 189

Çenber-i beyaz 55
Sandık demir 2 64
Peşkir 42
Cam tas 19
Sandık alaca 50
Minder çarşaf 80
Pâre-i astar 52
Bez, zirâ‘ 7 178
Yeşil makrama 31
Bez top, zirâ‘ 10 275

Çarşaf bezi 101

Çenber 3 50
İpek, dirhem 300 900
Nakışlı bohça 202
Yastık kırmızı 1 140

Çadır-ı şeb 60
Maşraba 121
Güğüm 16
Bakraç 62
Beyaz minder 153
Alaca kebe 250
Kevgir sahan 56
Hasır-ı Mısır 45
Yemeni yorgan 257
Gılâf-ı minder 170
Perde-i kapı 100
Tas 2 45
Velense-i beyaz 151
Döşek-i beledî 270
Peştamal 176
Döşek-i beledî 251
Yastık-ı sürh 132
Halı 151
Kumaş yastık 152
Kebe yeşil 53
Tas 59
Leğen-i hamam 155
Tepsi-i yahni 15
Demir sini 110
Tepsi 6 131
Câriye Âlemşah 5.000
Sepetler 20
Tarhana 20
Mercimek 40
Buğday aşlık 30
Nohud 15
Tâbe kulplu 7 80
Bakla 20
Hırdavât 20
Maşa 22
Soğan 60
Köhne sandık 10
Taraklar 15
Anbar 15
Odun 300
Taş 200
Yekûn 30.643







576 [86a-1] Miras hissesi üzerinde ihtilâf
Mahmiye-i Galata müzâfâtından Kasımpaşa’da Dö[r]tyolağzı mahallesinde Mus-
tafa Reis b. Abdullah nâm kimesnenin sulbiye kızı Fâtıma nâm hâtun meclis-i 
şer‘de mahalle-i mezbûre imâmı olan (  ) nâm kimesne muvâcehesinde takrîr-i 
da‘vâ edip müteveffâ-yı mezbûrdan bana âid ve râci‘ olan hissemi bi gayr-i şer‘-i 
şerîf evvel inkâr edip ba‘dehû imâm-ı mezbûr iki bin beş yüz akçe verip bâkīsini 
imâmdan da‘vâ eyledikde imâm-ı mezbûr inkâr edip huzzâr-ı meclisden Hasan 
Beşe b. Abdullah nâm kimesneden suâl olundukda mezbûre Fâtıma’ya bu zikr 
olunmayıp eyledi deyû haber verdiklerinde mâ vaka‘a ( )
Şuhûd: El-Hâc Mehmed b. Ali, Abdülkerim b. Mehmed, Mehmed b. Ahmed, 
Mustafa b. Ali

577 [86a-2, Arapça] Fâtıma Hatun’un miras hissesini dava edip alması için 
Mehmed b. Ahmed’i vekîl ettiği
Fâtıma Hâtun bt. Mustafa Reis, müteveffâ-yı mezbûr babası Mustafa Reis’den irs-i 
şer‘le kendisine intikāl eden hissesinin da‘vâ edilmesine, kabz ve îsâline hâmil-i 
hâze’l-kitâb Mehmed b. Ahmed’i vekîl etti. Mezbûr Mustafa Reis de vekâlet-i 
merkūmeyi kabûl edip hizmet-i lâzımesini edâyı müte‘ahhid oldu.
Cerâ zâlike ve hurrire fî evâhiri şehri Şevvâli’l-mükerrem sene seb‘a ve elf.
Şuhûd: (…), Mustafa b. Ramazan, Abdülkerim b. Mehmed